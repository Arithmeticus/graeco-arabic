<?xml version="1.0" encoding="UTF-8"?>
<!--<?xml-model href="http://textalign.net/release/TAN-2018/schemas/TAN-TEI.rnc" type="application/relax-ng-compact-syntax"?>
<?xml-model href="http://textalign.net/release/TAN-2018/schemas/TAN-TEI.sch" type="application/xml" schematypens="http://purl.oclc.org/dsdl/schematron"?>-->
<TAN-T xmlns="tag:textalign.net,2015:ns"
       TAN-version="2018"
       id="tag:kalvesmaki.com,2014:conversion:tan-tei:dcgas-psArist-Gr_004.ref-scriptum-native-by-line">
   
   <head>
      <name>De mundo by pseudo-Aristotle in grc published 1837</name>
      <license which="public zero"/>
      <licensor who="mjs grc"/>
      <key>
         <IRI>tag:kalvesmaki.com,2014:tan-key:dcgas</IRI>
         <name>Definitions of entities mentioned in DCGAS files</name>
         <location href="key/DCGAS.TAN-key.xml" when-accessed="2018-02-06-05:00"/>
      </key>
      <source which="Aristotelis Aristotle 1837"/>
      <see-also relationship="resegmented">
         <IRI>tag:kalvesmaki.com,2014:conversion:tan-tei:dcgas-psArist-Gr_004</IRI>
         <name>De mundo by pseudo-Aristotle in grc published 1837</name>
         <location href="psArist-Gr_004.tan-tei.xml" when-accessed="2018-02-07-05:00"/>
      </see-also>
      <see-also relationship="resegmented">
         <IRI>tag:kalvesmaki.com,2014:conversion:tan-tei:dcgas-psArist-Gr_004.ref-logical-native</IRI>
         <name>De mundo by pseudo-Aristotle in grc published 1837 as TAN-T following original leaf divs and converting nesting elements to &lt;div&gt;s</name>
         <location href="psArist-Gr_004.tan-t.ref-logical-native.xml"
                   when-accessed="2018-02-07-05:00"/>
      </see-also>
      <definitions>
         <algorithm xml:id="xslt1">
            <IRI>tag:textalign.net,2015:stylesheet:convert-tan-tei-to-tan-t</IRI>
            <name>Stylesheet to create a TAN file.</name>
            <desc>Stylesheet at: ../../do%20things/configure%20parameters/parameters-for-TAN-output.xsl</desc>
         </algorithm>
         <work which="De mundo"/>
         <div-type xml:id="page" which="page"/>
         <div-type xml:id="line" which="line (physical)"/>
         <div-type xml:id="chapter" which="chapter"/>
         <algorithm xml:id="xslt">
            <IRI>tag:kalvesmaki.com,2014:stylesheet:convert-dcgas-to-tan</IRI>
            <name>Stylesheet for converting TEI.2 from the Digital Corpus for Greco-Arabic
                        Studies to TAN-TEI</name>
         </algorithm>
         <person xml:id="mjs" which="Mark J. Schiefsky"/>
         <person xml:id="grc" which="Gregory R. Crane"/>
         <role xml:id="stylesheet" which="stylesheet"/>
         <role xml:id="editor" which="editor"/>
         <role xml:id="funder" which="funder"/>
         <organization xml:id="awmf" which="Andrew W. Mellon Foundation"/>
         <relationship which="resegmented copy" xml:id="resegmented"/>
      </definitions>
      
      <resp who="xslt1" roles="stylesheet"/>
      <resp who="xslt" roles="stylesheet"/>
      <resp who="mjs grc" roles="editor"/>
      <resp roles="funder" who="awmf"/>
      <change who="xslt" when="2018-02-06-05:00">Converted from original file at psArist-Gr_004</change>
      <change who="xslt1" when="2018-02-07T00:11:41.619-05:00">Converted from TAN-TEI to TAN-T.</change>
      </head>
   
      <body xml:lang="grc"> 
         <div type="page" n="131"> 
         <div type="line" n="1">ΠΕΡΙ ΚΟΣΜΟΥ </div>
         <div type="line" n="2">ΠΡΟΣ ΑΛΕΞΑΝΔΡΟΝ. </div>
         <div type="line" n="3">ΠΟΛΛΑΚΙΣ μὲν ἔμοιγε θεῖόν τι καὶ δαιμόνιον ὄντως </div>
         <div type="line" n="4">χρῆμα ὦ Ἀλέξανδρε ἡ φιλοσοφία ἔδοξεν εἶναι, μάλιστα δὲ </div>
         <div type="line" n="5">ἐν οἷς μόνη διαραμένη πρὸς τὴν τῶν ὅλων θέαν ἐσπούδασε </div>
         <div type="line" n="6">γνῶναι τὴν ἐν αὐτοῖς ἀλήθειαν, καὶ τῶν ἄλλων ταύτης ἀποστάντων </div>
         <div type="line" n="7">διὰ τὸ ὕψος καὶ τὸ μέγεθος, αὕτη τὸ πρᾶγμα οὐκ </div>
         <div type="line" n="8">ἔδεισεν οὐδ’ αὑτὴν τῶν καλλίστων ἀπηξίωσεν, ἀλλὰ καὶ συγγενεστάτην </div>
         <div type="line" n="9">ἑαυτῇ καὶ μάλιστα πρέπουσαν ἐνόμισεν εἶναι </div>
         <div type="line" n="10">τὴν ἐκείνων μάθησιν. Ἐπειδὴ γὰρ οὐχ οἷόν τε ἦν τῷ σώματι </div>
         <div type="line" n="11">εἰς τὸν οὐράνιον ἀφικέσθαι τόπον καὶ τὴν γῆν ἐκλιπόντα </div>
         <div type="line" n="12">τὸν οὐράνιον ἐκεῖνον χῶρον κατοπτεῦσαι, καθάπερ </div>
         <div type="line" n="13">οἱ ἀνόητοί ποτε ἐπενόουν Ἀλωάδαι, ἡ γοῦν ψυχὴ διὰ φιλοσοφίας, </div>
         <div type="line" n="14">λαβοῦσα ἡγεμόνα τὸν νοῦν, ἐπεραιώθη καὶ ἐξεδήμησεν, </div>
         <div type="line" n="15">ἀκοπίαστόν τινα ὁδὸν εὑροῦσα, καὶ τὰ πλεῖστον ἀλλήλων </div>
         <div type="line" n="16">ἀφεστῶτα τοῖς τόποις τῇ διανοίᾳ συνεφρόνησε, ῥᾳδίως </div>
         <div type="line" n="17">οἶμαι τὰ συγγενῆ γνωρίσασα, καὶ θείῳ ψυχῆς ὄμματι </div>
         <div type="line" n="18">τὰ θεῖα καταλαβοῦσα, τοῖς τε ἀνθρώποις προφητεύουσα. </div>
         <div type="line" n="19">Τοῦτο δ’ ἔπαθε, καθ’ ὅσον οἷόν τε ἦν, πᾶσιν ἀφθόνως μεταδοῦναι </div>
         <div type="line" n="20">βουληθεῖσα τῶν παρ’ αὑτῇ τιμίων. Διὸ καὶ τοὺς </div>
         <div type="line" n="21">μετὰ σπουδῆς διαγράψαντας ἡμῖν ἑνὸς τόπου φύσιν ἢ μιᾶς </div>
         <div type="line" n="22">σχῆμα πόλεως ἢ ποταμοῦ μέγεθος ἢ ὄρους κάλλος, οἷά τινες </div>
      </div>
      <div type="page" n="132">
         <div type="line" n="1">ἤδη πεποιήκασι, φράζοντες οἱ μὲν τὴν Ὄσσαν, οἱ δὲ τὴν </div>
         <div type="line" n="2">Νύσαν, οἱ δὲ τὸ Κωρύκιον ἄντρον, οἱ δὲ ὁτιοῦν ἔτυχε τῶν </div>
         <div type="line" n="3">ἐπὶ μέρους, οἰκτίσειεν ἄν τις τῆς μικροψυχίας, τό τυχόντα </div>
         <div type="line" n="4">ἐκπεπληγμένους καὶ μέγα φρονοῦντας ἐπὶ θεωρίᾳ μικρᾷ. </div>
         <div type="line" n="5">Τοῦτο δὲ πάσχουσι διὰ τὸ ἀθέατοι τῶν κρειττόνων εἶναι, </div>
         <div type="line" n="6">κόσμου λέγω καὶ τῶν ἐν κόσμῳ μεγίστων οὐδέποτε γὰρ </div>
         <div type="line" n="7">ἂν τούτοις γνησίως ἐπιστήσαντες ἐθαύμαζόν τι τῶν ἄλλων, </div>
         <div type="line" n="8">ἀλλὰ πάντα αὐτοῖς τὰ ἄλλα μικρὰ κατεφαίνετο ἂν καὶ οὐδενὸς </div>
         <div type="line" n="9">ἄξια πρὸς τὴν τούτων ὑπεροχήν. Λέγωμεν δὴ ἡμεῖς, </div>
         <div type="line" n="10">καὶ καθ’ ὅσον ἐφικτόν, θεολογῶμεν περὶ τούτων συμπάντων, </div>
         <div type="line" n="11">ὡς ἕκαστον ἔχει φύσεως καὶ θέσεως καὶ κινήσεως. Πρέπειν </div>
         <div type="line" n="12">δὲ οἶμαί γε καὶ σοί, ὄντι ἡγεμόνων ἀρίστῳ, τὴν τῶν </div>
         <div type="line" n="13">μεγίστων ἱστορίαν μετιέναι, φιλοσοφίᾳ τε μηδὲν μικρὸν </div>
         <div type="line" n="14">ἐπινοεῖν, ἀλλὰ τοῖς τοιούτοις δώροις δεξιοῦσθαι τοὺς </div>
         <div type="line" n="15">ἀρίστους. </div>
         <div type="line" n="16">Κόσμος μὲν οὖν ἐστὶ σύστημα ἐξ οὐρανοῦ καὶ γῆς καὶ τῶν </div>
         <div type="line" n="17">ἐν τούτοις περιεχομένων φύσεων. Λέγεται δὲ καὶ ἑτέρως </div>
         <div type="line" n="18">κόσμος ἡ τῶν ὅλων τάξις τε καὶ διακόσμησις, ὑπὸ θεῶν τε </div>
         <div type="line" n="19">καὶ διὰ θεῶν φυλαττομένη. Ταύτης δὲ τὸ μὲν μέσον, </div>
         <div type="line" n="20">ἀκίνητόν τε ὂν καὶ ἑδραῖον, ἡ φερέσβιος εἴληχε γῆ, παντοδαπῶν </div>
         <div type="line" n="21">ζῴων ἑστία τε οὖσα καὶ μήτηρ. Τὸ δ’ ὕπερθεν </div>
         <div type="line" n="22">αὐτῆς πᾶν τε καὶ πάντῃ πεπερατωμένον· ἧς τὸ ἀνωτάτω </div>
         <div type="line" n="23">θεῶν οἰκητήριον οὐρανὸς ὠνόμασται· πλήρης δὲ ὢν σωμάτων </div>
         <div type="line" n="24">θείων, ἃ δὴ καλεῖν ἄστρα εἰώθαμεν, κινούμενος κίνησιν ἀΐδιον, </div>
         <div type="line" n="25">μιᾷ περιαγωγῇ καὶ κύκλῳ συναναχορεύει πᾶσα τούτοις </div>
      </div>
      <div type="page" n="133">
         <div type="line" n="1">ἀπαύστως δι’ αἰῶνος. Τοῦ δὲ σύμπαντος οὐρανοῦ τε </div>
         <div type="line" n="2">καὶ κόσμου σφαιροειδοῦς ὄντος καὶ κινουμένου, καθάπερ εἶπον, </div>
         <div type="line" n="3">ἐνδελεχῶς, δύο ἀκίνητα ἐξ ἀνάγκης ἐστὶ σημεῖα, καταντικρὺ </div>
         <div type="line" n="4">ἀλλήλων, καθάπερ τῆς ἐν τόρνῳ κυκλοφορουμένης </div>
         <div type="line" n="5">σφαίρας, στερεὰ μένοντα καὶ συνέχοντα τὴν σφαῖραν, περὶ </div>
         <div type="line" n="6">ἃ ὁ πᾶς κόσμος κινεῖται. Ὁ μὲν οὖν κόσμος ἐν κύκλῳ περιστρέφεται, </div>
         <div type="line" n="7">καλοῦνται δ’ οὗτοι πόλοι· δι’ ὧν εἰ νοήσαιμεν </div>
         <div type="line" n="8">ἐπεζευγμένην εὐθεῖαν, ἥν τινες ἄξονα καλοῦσι, διάμετρος </div>
         <div type="line" n="9">ἔσται τοῦ κόσμου, μέσην μὲν ἔχουσα τὴν γῆν, τοὺς δὲ δύο </div>
         <div type="line" n="10">πόλους πέρατα. Τῶν δὲ ἀκινήτων πόλων τούτων ὁ μὲν </div>
         <div type="line" n="11">ἀεὶ φανερός ἐστιν ὑπὲρ κορυφὴν ὢν κατὰ τὸ βόρειον κλίμα, </div>
         <div type="line" n="12">ἀρκτικὸς καλούμενος· ὁ δὲ ὑπὸ γῆν ἀεὶ κατακέκρυπται, κατὰ </div>
         <div type="line" n="13">τὸ νότιον, ἀνταρκτικὸς καλούμενος. Οὐρανοῦ δὲ καὶ ἄστρων </div>
         <div type="line" n="14">οὐσίαν μὲν αἰθέρα καλοῦμεν, οὐχ ὥς τινες διὰ τὸ πυρώδη οὖσαν </div>
         <div type="line" n="15">αἴθεσθαι, πλημμελοῦντες περὶ τὴν πλεῖστον πυρὸς ἀπηλλαγμένην </div>
         <div type="line" n="16">δύναμιν, ἀλλὰ διὰ τὸ ἀεὶ θεῖν κυκλοφορουμένην, </div>
         <div type="line" n="17">στοιχεῖον οὖσαν ἕτερον τῶν τεττάρων, ἀκήρατόν τε καὶ </div>
         <div type="line" n="18">θεῖον. Τῶν γε μὴν ἐμπεριεχομένων ἄστρων τὰ μὲν ἀπλανῆ </div>
         <div type="line" n="19">τῷ σύμπαντι οὐρανῷ συμπεριστρέφεται, τὰς αὐτὰς ἔχοντα </div>
         <div type="line" n="20">ἕδρας, ὧν μέσος ὁ ζῳοφόρος καλούμενος κύκλος ἐγκάρσιος </div>
         <div type="line" n="21">διὰ τῶν τροπικῶν διέζωσται, κατὰ μέρος διῃρημένος εἰς δώδεκα </div>
         <div type="line" n="22">ζῳδίων χώρας· τὰ δὲ πλανητὰ ὄντα οὔτε τοῖς προτέροις </div>
         <div type="line" n="23">ὁμοιοταχῶς κινεῖσθαι πέφυκεν οὔτε ἀλλήλοις, ἀλλ’ ἐν ἑτέροις </div>
         <div type="line" n="24">καὶ ἑτέροις κύκλοις, ὥστε αὐτῶν τὸν μὲν προσγειότερον </div>
         <div type="line" n="25">εἶναι τὸν δὲ ἀνώτερον. Τὸ μὲν οὖν τῶν ἀπλανῶν πλῆθός </div>
         <div type="line" n="26">ἐστιν ἀνεξεύρετον ἀνθρώποις, καίπερ ἐπὶ μιᾶς κινουμένων </div>
         <div type="line" n="27">ἐπιφανείας τῆς τοῦ σύμπαντος οὐρανοῦ· τὸ δὲ τῶν πλανήτων </div>
         <div type="line" n="28">εἰς ἑπτὰ μέρη κεφαλαιούμενον ἐν τοσούτοις ἐστὶ κύκλοις ἐφεξῆς </div>
         <div type="line" n="29">κειμένοις, ὥστε ἀεὶ τὸν ἀνωτέρω μείζω τοῦ ὑποκάτω </div>
      </div>
      <div type="page" n="134">
         <div type="line" n="1">εἶναι, τούς τε ἑπτὰ ἐν ἀλλήλοις περιέχεσθαι, πάντας γε </div>
         <div type="line" n="2">μὴν ὑπὸ τῆς τῶν ἀπλανῶν σφαίρας περιειλῆφθαι. Συνεχῆ </div>
         <div type="line" n="3">δὲ ἔχει ἀεὶ τὴν θέσιν ταύτῃ ὁ τοῦ Φαίνοντος ἅμα καὶ </div>
         <div type="line" n="4">Κρόνου καλούμενος κύκλος, ἐφεξῆς δὲ ὁ τοῦ Φαέθοντος Διὸς </div>
         <div type="line" n="5">λεγόμενος, εἶθ’ ὁ Πυρόεις Ἡρακλέους τε καὶ Ἄρεος προσαγορευόμενος, </div>
         <div type="line" n="6">ἑξῆς δὲ ὁ Στίλβων, ὃν ἱερὸν Ἑρμοῦ καλοῦσιν </div>
         <div type="line" n="7">ἔνιοι, τινὲς δὲ Ἀπόλλωνος· μεθ’ ὃν ὁ τοῦ Φωσφόρου, ὃν </div>
         <div type="line" n="8">Ἀφροδίτης, οἱ δὲ Ἤρας προσαγορεύουσιν, εἶτα ὁ ἡλίου, καὶ </div>
         <div type="line" n="9">τελευταῖος ὁ τῆς σελήνης μέχρι γῆς ὁρίζεται. Ὁ δὲ αἰθὴρ </div>
         <div type="line" n="10">τά τε θεῖα ἐμπεριέχει σώματα καὶ τὴν τῆς κινήσεως τάξιν. </div>
         <div type="line" n="11">Μετὰ δὲ τὴν αἰθέριον καὶ θείαν φύσιν, ἥν τινα τεταγμένην </div>
         <div type="line" n="12">ἀποφαίνομεν, ἔτι δὲ ἄτρεπτον καὶ ἀνετεροίωτον καὶ ἀπαθῆ, </div>
         <div type="line" n="13">συνεχής ἐστιν ἡ δι’ ὅλων παθητή τε καὶ τρεπτή, καὶ τὸ σύμπαν </div>
         <div type="line" n="14">εἰπεῖν, φθαρτή τε καὶ ἐπίκηρος. Ταύτης δὲ αὐτῆς </div>
         <div type="line" n="15">πρώτη μέν ἐστιν ἡ λεπτομερὴς καὶ φλογώδης οὐσία, ὑπὸ τῆς </div>
         <div type="line" n="16">αἰθερίου φύσεως πυρουμένη διὰ τὸ μέγεθος αὐτῆς καὶ τὴν </div>
         <div type="line" n="17">ὀξύτητα τῆς κινήσεως· ἐν δὲ τῇ πυρώδει καὶ ἀτάκτῳ λεγομένῃ </div>
         <div type="line" n="18">τά τε σέλα διάττει καὶ φλόγες ἀκοντίζονται καὶ δοκίδες </div>
         <div type="line" n="19">τε καὶ βόθυνοι καὶ κομῆται λεγόμενοι στηρίζονται καὶ </div>
         <div type="line" n="20">σβέννυνται πολλάκις. Ἑξῆς δὲ ταύτης ὁ ἀὴρ ὑποκέχυται, </div>
         <div type="line" n="21">ζοφώδης ὢν καὶ παγετώδης τὴν φύσιν· ὑπὸ δὲ κινήσεως </div>
         <div type="line" n="22">λαμπόμενος ἅμα καὶ διακαιόμενος λαμπρότερός τε γίνεται </div>
         <div type="line" n="23">καὶ ἀλεεινός. Ἐν δὲ τούτῳ τῆς παθητῆς ὄντι καὶ αὐτῷ </div>
         <div type="line" n="24">δυνάμεως καὶ παντοδαπῶς ἀλλοιουμένῳ νέφη τε συνίστανται </div>
         <div type="line" n="25">καὶ ὄμβροι καταρράσσουσι, χιόνες τε καὶ πάχναι καὶ </div>
         <div type="line" n="26">χάλαζαι πνοαί τε ἀνέμων καὶ τυφώνων, ἔτι τε βρονταὶ καὶ </div>
         <div type="line" n="27">ἀστραπαὶ καὶ πτώσεις κεραυνῶν μυρίων τε γνόφων </div>
         <div type="line" n="28">συμπληγάδες. </div>
      </div>
      <div type="page" n="135"> 
         <div type="line" n="1">Ἑξῆς δὲ τῆς ἀερίου φύσεως γῆ τε καὶ θάλασσα ἐρήρεισται, </div>
         <div type="line" n="2">φυτοῖς βρύουσα καὶ ζῴοις πηγαῖς τε καὶ ποταμοῖς, </div>
         <div type="line" n="3">τοῖς μὲν ἀνὰ γῆν ἑλιττομένοις, τοῖς δὲ ἀνερευγομένοις εἰς </div>
         <div type="line" n="4">θάλασσαν. Πεποίκιλται δὲ καὶ χλόαις μυρίαις ὄρεσί τε </div>
         <div type="line" n="5">ὑψηλοῖς καὶ βαθυξύλοις δρυμοῖς, καὶ πόλεσιν, ἃς τὸ σοφὸν </div>
         <div type="line" n="6">ζῷον ἱδρύσατο ἄνθρωπος, νήσοις τε ἐναλίαις καὶ ἠπείροις. </div>
         <div type="line" n="7">Τὴν μὲν οὖν οἰκουμένην ὁ πολὺς λόγος εἴς τε νήσους </div>
         <div type="line" n="8">καὶ ἠπείρους διεῖλεν, ἀγνοῶν ὅτι καὶ ἡ σύμπασα μία νῆσός </div>
         <div type="line" n="9">ἐστιν, ὑπὸ τῆς Ἀτλαντικῆς καλουμένης θαλάσσης περιρρεομένη. </div>
         <div type="line" n="10">Πολλὰς δὲ καὶ ἄλλας εἰκὸς τῆσδε ἀντιπόρθμους ἄποθεν </div>
         <div type="line" n="11">κεῖσθαι, τὰς μὲν μείζους αὐτῆς, τὰς δὲ ἐλάττους, ἡμῖν δὲ </div>
         <div type="line" n="12">πάσας πλὴν τῆσδε ἀοράτους· ὅπερ γὰρ αἱ παρ’ ἡμῖν νῆσοι </div>
         <div type="line" n="13">πρὸς ταῦτα τὰ πελάγη πεπόνθασι, τοῦτο ἥδε ἡ οἰκουμένη </div>
         <div type="line" n="14">πρὸς τὴν Ἀτλαντικὴν θάλασσαν πολλαί τε ἕτεραι πρὸς </div>
         <div type="line" n="15">σύμπασαν τὴν θάλασσαν· καὶ γὰρ αὗται μεγάλαι τινές εἰσι </div>
         <div type="line" n="16">νῆσοι, μεγάλοις περικλυζόμεναι πελάγεσιν. Ἡ δὲ σύμπασα </div>
         <div type="line" n="17">τοῦ ὑγροῦ φύσις ἐπιπολάζουσα, κατά τινας τῆς γῆς </div>
         <div type="line" n="18">σπίλους τὰς καλουμένας ἀναπεφυκυῖα οἰκουμένας, ἑξῆς ἂν εἴη </div>
         <div type="line" n="19">τῆς ἀερίου μάλιστα φύσεως. Μετὰ δὲ ταύτην ἐν τοῖς βυθοῖς </div>
         <div type="line" n="20">κατὰ τὸ μεσαίτατον τοῦ κόσμου συνερηρεισμένη γῆ πᾶσα </div>
         <div type="line" n="21">καὶ πεπιεσμένη συνέστηκεν, ἀκίνητος καὶ ἀσάλευτος· καὶ τοῦτ’ </div>
         <div type="line" n="22">ἔστι τοῦ κόσμου τὸ πᾶν, ὃ καλοῦμεν κάτω. Πέντε δὴ </div>
         <div type="line" n="23">στοιχεῖα ταῦτα, ἐν πέντε χώραις σφαιρικῶς ἐγκείμενα, περιεχομένης </div>
         <div type="line" n="24">ἀεὶ τῆς ἐλάττονος τῇ μείζονι (λέγω δὲ γῆς μὲν ἐν </div>
         <div type="line" n="25">ὕδατι, ὕδατος δὲ ἐν ἀέρι, ἀέρος δὲ ἐν πυρί, πυρὸς δὲ ἐν αἰθέρι) </div>
         <div type="line" n="26">τὸν ὅλον κόσμον συνεστήσατο, καὶ τὸ μὲν ἄνω πᾶν θεῶν </div>
         <div type="line" n="27">ἀπέδειξεν οἰκητήριον, τὸ κάτω δὲ ἐφημέρων ζῴων. Αὐτοῦ γε </div>
         <div type="line" n="28">μὴν τούτου τὸ μὲν ὑγρόν ἐστιν, ὃ καλεῖν ποταμοὺς καὶ </div>
      </div>
      <div type="page" n="136">
         <div type="line" n="1">νάματα καὶ θαλάσσας εἰθίσμεθα, τὸ δὲ ξηρόν, ὃ γῆν τε καὶ </div>
         <div type="line" n="2">ἠπείρους καὶ νήσους ὀνομάζομεν. </div>
         <div type="line" n="3">Τῶν δὲ νήσων αἱ μέν εἰσι μεγάλαι, καθάπερ ἡ σύμπασα </div>
         <div type="line" n="4">ἥδε οἰκουμένη λέλεκται πολλαί τε ἕτεραι μεγάλοις περιρρεόμεναι </div>
         <div type="line" n="5">πελάγεσιν, αἱ δ’ εἰσὶν ἐλάττους, φανεραὶ δὲ ἡμῖν </div>
         <div type="line" n="6">καὶ ἐντὸς οὖσαι. Καὶ τούτων αἱ μὲν ἀξιόλογοι Σικελία καὶ </div>
         <div type="line" n="7">Σαρδὼ καὶ Κύρνος Κρήτη τε καὶ Εὔβοια καὶ Κύπρος καὶ </div>
         <div type="line" n="8">Λέσβος· αἱ δὲ ὑποδεέστεραι, ὧν αἱ μὲν Σποράδες, αἱ δὲ Κυκλάδες, </div>
         <div type="line" n="9">αἱ δὲ ἄλλως ὀνομάζονται. </div>
         <div type="line" n="10">Πέλαγος δὲ τὸ μὲν ἔξω τῆς οἰκουμένης Ἀτλαντικόν τε </div>
         <div type="line" n="11">καὶ Ὠκεανὸς καλεῖται, περιρρέων ἡμᾶς. Ἐν δὲ τῷ πρὸς </div>
         <div type="line" n="12">δύσιν στενοπόρῳ διανεῳγὸς στόματι, κατὰ τὰς Ἡρακλείους </div>
         <div type="line" n="13">λεγομένας στήλας, τὸν εἴσρουν εἰς τὴν ἔσω θάλασσαν </div>
         <div type="line" n="14">ὡς ἂν εἰς λιμένα ποιεῖται, κατὰ μικρὸν δὲ ἐπιπλατυνόμενος </div>
         <div type="line" n="15">ἀναχεῖται, μεγάλους περιλαμβάνων κόλπους ἀλλήλοις συναφεῖς, </div>
         <div type="line" n="16">πῇ μὲν κατὰ στενοπόρους αὐχένας ἀνεστομωμένος, πῇ </div>
         <div type="line" n="17">δὲ πάλιν πλατυνόμενος. Πρῶτον μὲν οὖν λέγεται ἐγκεκολπῶσθαι </div>
         <div type="line" n="18">ἐν δεξιᾷ εἰσπλέοντι τὰς Ἡρακλείους στήλας, διχῶς, </div>
         <div type="line" n="19">εἰς τὰς καλουμένας Σύρτεις, ὧν τὴν μὲν μεγάλην τὴν δὲ </div>
         <div type="line" n="20">μικρὰν καλοῦσιν· ἐπὶ θάτερα δὲ οὐκέτι ὁμοίως ἀποκολπούμενος </div>
         <div type="line" n="21">τρία ποιεῖ πελάγη, τό τε Σαρδόνιον καὶ τὸ Γαλατικὸν </div>
         <div type="line" n="22">καλούμενον καὶ Ἀδρίαν, ἑξῆς δὲ τούτων ἐγκάρσιον </div>
         <div type="line" n="23">τὸ Σικελικόν, μετὰ δὲ τοῦτο τὸ Κρητικόν, συνεχὲς δὲ αὐτοῦ </div>
         <div type="line" n="24">τῇ μὲν τὸ Αἰγύπτιόν τε καὶ Παμφύλιον καὶ Σύριον, τῇ </div>
         <div type="line" n="25">δὲ τὸ Αἰγαῖόν τε καὶ Μυρτῷον. Ἀντιπαρήκει δὲ τοῖς εἰρημένοις </div>
         <div type="line" n="26">πολυμερέστατος ὢν ὁ Πόντος, οὗ τὸ μὲν μυχαίτατον </div>
         <div type="line" n="27">Μαιῶτις καλεῖται, τὸ δὲ ἔξω πρὸς τὸν Ἑλλήσποντον συνανεστόμωται </div>
         <div type="line" n="28">τῇ καλουμένῃ Προποντίδι. Πρός γε μὴν ταῖς </div>
      </div>
      <div type="page" n="137">
         <div type="line" n="1">ἀνασχέσεσι τοῦ ἡλίου πάλιν εἰσρέων ὁ Ὠκεανός, τὸν Ἰνδικόν </div>
         <div type="line" n="2">τε καὶ Περσικὸν διανοίξας κόλπον, ἀναφαίνει συνεχῆ </div>
         <div type="line" n="3">τὴν Ἐρυθρὰν θάλασσαν διειληφώς. Ἐπὶ θάτερον δὲ κέρας </div>
         <div type="line" n="4">κατὰ στενόν τε καὶ ἐπιμήκη διήκων αὐχένα πάλιν ἀνευρύνεται, </div>
         <div type="line" n="5">τὴν Ὑρκανίαν τε καὶ Κασπίαν ὁρίζων· τὸ δὲ ὑπὲρ ταύτην </div>
         <div type="line" n="6">βαθὺν ἔχει τὸν ὑπὲρ τὴν Μαιῶτιν λίμνην τόπον. Εἶτα </div>
         <div type="line" n="7">κατ’ ὀλἵγον ὑπὲρ τοὺς Σκύθας τε καὶ Κελτικὴν σφίγγει </div>
         <div type="line" n="8">τὴν οἰκουμένην, πρός τε τὸν Γαλατικὸν κόλπον καὶ τὰς προειρημένας </div>
         <div type="line" n="9">Ἡρακλείους στήλας, ὧν ἔξω περιρρέει τὴν γῆν ὁ </div>
         <div type="line" n="10">Ὠκεανός. Ἐν τούτῳ γε μὴν νῆσοι μέγισταί τε τυγχάνουσιν </div>
         <div type="line" n="11">οὖσαι δύο, Βρετανικαὶ λεγόμεναι, Ἄλβιον καὶ Ἰέρνη, </div>
         <div type="line" n="12">τῶν προϊστορημένων μείζους, ὑπὲρ τοὺς Κελτοὺς κείμεναι. </div>
         <div type="line" n="13">Τούτων δὲ οὐκ ἐλάττους ἥ τε Ταπροβάνη πέραν Ἰνδῶν, </div>
         <div type="line" n="14">λοξὴ πρὸς τὴν οἰκουμένην, καὶ ἡ Φεβὸλ καλουμένη, κατὰ </div>
         <div type="line" n="15">τὸν Ἀραβικὸν κειμένη κόλπον. Οὐκ ὀλίγαι δὲ μικραὶ περὶ </div>
         <div type="line" n="16">τὰς Βρετανικὰς καὶ τὴν Ἰβηρίαν κύκλῳ περιεστεφάνωνται </div>
         <div type="line" n="17">τὴν οἰκουμένην ταύτην, ἣν δὴ νῆσον εἰρήκαμεν· ἧς πλάτος μέν </div>
         <div type="line" n="18">ἐστι κατὰ τὸ βαθύτατον τῆς ἠπείρου βραχὺ ἀποδέον τετρακισμυρίων </div>
         <div type="line" n="19">σταδίων, ὥς φασιν οἱ εὖ γεωγραφήσαντες, μῆκος </div>
         <div type="line" n="20">δὲ περὶ ἑπτακισμυρίους μάλιστα. Διαιρεῖται δὲ εἴς τε Εὐρώπην </div>
         <div type="line" n="21">καὶ Ἀσίαν καὶ Λιβύην. </div>
         <div type="line" n="22">Εὐρώπη μὲν οὖν ἐστὶν ἧς ὅροι κύκλῳ στῆλαί τε Ἡρακλέους </div>
         <div type="line" n="23">καὶ μυχοὶ Πόντου θάλαττά τε Ὑρκανία, καθ’ ἣν </div>
         <div type="line" n="24">στενώτατος ἰσθμὸς εἰς τὸν Πόντον διήκει· τινὲς δὲ ἀπὸ </div>
      </div>
      <div type="page" n="138">
         <div type="line" n="1">τοῦ ἰσθμοῦ Τάναϊν ποταμὸν εἰρήκασιν. Ἀσία δ’ ἐστὶ τὸ </div>
         <div type="line" n="2">ἀπὸ τοῦ εἰρημένου ἰσθμοῦ τοῦ τε Πόντου καὶ τῆς Ὑρκανίας </div>
         <div type="line" n="3">θαλάσσης μέχρι θατέρου ἰσθμοῦ, ὃς μεταξὺ κεῖται τοῦ τε </div>
         <div type="line" n="4">Ἀραβικοῦ κόλπου καὶ τῆς ἔσω θαλάσσης, περιεχόμενος ὑπό </div>
         <div type="line" n="5">τε ταύτης καὶ τοῦ πέριξ Ὠκεανοῦ· τινὲς δὲ τὸ ἀπὸ Τανάϊδος </div>
         <div type="line" n="6">μέχρι Νείλου στομάτων τίθενται τὸν τῆς Ἀσίας ὅρον. </div>
         <div type="line" n="7">Λιβύη δὲ τὸ ἀπὸ τοῦ Ἀραβικοῦ ἰσθμοῦ ἕως Ἡρακλέους </div>
         <div type="line" n="8">στηλῶν· οἱ δὲ ἀπὸ τοῦ Νείλου φασὶν ἕως ἐκείνων. Τὴν </div>
         <div type="line" n="9">δὲ Αἴγυπτον, ὑπὸ τῶν τοῦ Νείλου στομάτων περιρρεομένην, </div>
         <div type="line" n="10">οἱ μὲν τῇ Ἀσίᾳ οἱ δὲ τῇ Λιβύῃ προσάπτουσι, καὶ τὰς </div>
         <div type="line" n="11">νήσους οἱ μὲν ἐξαιρέτους ποιοῦσιν οἱ δὲ προσνέμουσι ταῖς </div>
         <div type="line" n="12">γείτοσιν ἀεὶ μοίραις. Γῆς μὲν δὴ καὶ θαλάττης φύσιν καὶ </div>
         <div type="line" n="13">θέσιν, ἥν τινα καλεῖν εἰώθαμεν οἰκουμένην, τοιάνδε τινὰ </div>
         <div type="line" n="14">ἱστορήκαμεν. </div>
         <div type="line" n="15">Περὶ δὲ τῶν ἀξιολογωτάτων ἐν αὐτῇ καὶ περὶ αὐτὴν παθῶν </div>
         <div type="line" n="16">νῦν λέγωμεν, αὐτὰ τὰ ἀναγκαῖα κεφαλαιούμενοι. </div>
         <div type="line" n="17">Δύο γὰρ δή τινες ἀπ’ αὐτῆς ἀναθυμιάσεις ἀναφέρονται συνεχῶς </div>
         <div type="line" n="18">εἰς τὸν ὑπὲρ ἡμᾶς ἀέρα, λεπτομερεῖς καὶ ἀόρατοι παντάπασιν, </div>
         <div type="line" n="19">εἴ τι μὴ κατὰ τὰς ἑῴας ἐστίν· αἵ τε διὰ ποταμῶν </div>
         <div type="line" n="20">τε καὶ ναμάτων ἀναφερόμεναι θεωροῦνται. Τούτων δὲ ἡ μέν </div>
         <div type="line" n="21">ἐστι ξηρὰ καὶ καπνώδης, ἀπὸ τῆς γῆς ἀπορρέουσα, ἡ δὲ νοτερὰ </div>
         <div type="line" n="22">καὶ ἀτμώδης, ἀπὸ τῆς ὑγρᾶς ἀναθυμιωμένη φύσεως. </div>
         <div type="line" n="23">Γίνονται δὴ ἀπὸ μὲν ταύτης ὁμίχλαι καὶ δρόσοι κὰι πάγων </div>
         <div type="line" n="24">ἰδέαι, νέφη τε καὶ ὄμβροι καὶ χιόνες καὶ χάλαζαι, ἀπὸ δὲ </div>
         <div type="line" n="25">τῆς ξηρᾶς ἄνεμοί τε καὶ πνευμάτων διαφοραί, βρονταί τε καὶ </div>
         <div type="line" n="26">ἀστραπαὶ καὶ πρηστῆρες καὶ κεραυνοὶ καὶ τἆλλα ἃ δὴ τούτοις </div>
         <div type="line" n="27">ἐστὶ σύμφυλα. Ἔστι δὲ ὁμίχλη μὲν ἀτμώδης ἀναθυμίασις </div>
         <div type="line" n="28">ἄγονος ὕδατος, ἀέρος μὲν παχυτέρα, νέφους δὲ </div>
      </div>
      <div type="page" n="139">
         <div type="line" n="1">ἀραιοτέρα· γίνεται δὲ ἤτοι ἐξ ἀρχῆς νέφους ἢ ἐξ ὑπολείμματος. </div>
         <div type="line" n="2">Ἀντίπαλος δὲ αὐτῇ λέγεται καὶ ἔστιν αἰθρία, οὐδὲν </div>
         <div type="line" n="3">ἄλλο οὖσα πλὴν ἀὴρ ἀνέφελος καὶ ἀνόμιχλος. Δρόσος δ’ </div>
         <div type="line" n="4">ἐστὶν ὑγρὸν ἐξ αἰθρίας κατὰ σύστασιν λεπτὸν φερόμενον, </div>
         <div type="line" n="5">κρύσταλλος δὲ ἀθρόον ὕδωρ ἐξ αἰθρίας πεπηγός, πάχνη δὲ </div>
         <div type="line" n="6">δρόσος πεπηγυῖα, δροσοπάχνη δὲ ἡμιπαγὴς δρόσος. Νέφος </div>
         <div type="line" n="7">δ’ ἐστὶ πάχος ἀτμῶδες συνεστραμμένον, γόνιμον ὕδατος. </div>
         <div type="line" n="8">Ὄμβρος δὲ γίνεται μὲν κατ’ ἐκπιεσμὸν νέφους εὖ μάλα πεπαχυσμένου, </div>
         <div type="line" n="9">διαφορὰς δὲ ἴσχει τοσάσδε ὅσας καὶ ἡ τοῦ νέφους </div>
         <div type="line" n="10">θλίψις· ἠπία μὲν γὰρ οὖσα μαλακὰς ψακάδας διασπείρει, </div>
         <div type="line" n="11">σφοδρὰ δὲ ἁδροτέρας· καὶ τοῦτο καλοῦμεν ὑετόν, </div>
         <div type="line" n="12">ὄμβρου μείζω καὶ συνεχῆ συστρέμματα ἐπὶ γῆς φερόμενα. </div>
         <div type="line" n="13">Χιὼν δὲ γίνεται κατὰ νεφῶν πεπυκνωμένων ἀπόθραυσιν πρὸ </div>
         <div type="line" n="14">τῆς εἰς ὕδωρ μεταβολῆς ἀνακοπέντων· ἐργάζεται δὲ ἡ μὲν </div>
         <div type="line" n="15">κοπὴ τὸ ἀφρῶδες καὶ ἔκλευκον, ἡ δὲ σύμπηξις τοῦ ἐνόντος </div>
         <div type="line" n="16">ὑγροῦ τὴν ψυχρότητα οὔπω χυθέντος οὐδὲ ἠραιωμένου. </div>
         <div type="line" n="17">Σφόδρα δὲ αὕτη καὶ ἀθρόα καταφερομένη νιφετὸς ὠνόμασται. </div>
         <div type="line" n="18">Χάλαζα δὲ γίνεται νιφετοῦ συστραφέντος καὶ βρῖθος </div>
         <div type="line" n="19">ἐκ πιλήματος εἰς καταφορὰν ταχυτέραν λαβόντος· παρὰ δὲ </div>
         <div type="line" n="20">τὰ μεγέθη τῶν ἀπορρηγνυμένων θραυσμάτων οἵ τε ὄγκοι μείζους </div>
         <div type="line" n="21">αἵ τε φοραὶ γίνονται βιαιότεραι. Ταῦτα μὲν οὖν ἐκ </div>
         <div type="line" n="22">τῆς ὑγρᾶς ἀναθυμιάσεως πέφυκε συνεκπίπτειν. </div>
         <div type="line" n="23">Ἐκ δὲ τῆς ξηρᾶς ὑπὸ ψύχους μὲν ὠσθείσης ὥστε ῥεῖν ἄνεμος </div>
         <div type="line" n="24">ἐγένετο· οὐδὲν γάρ ἐστιν οὗτος πλὴν ἀὴρ πολὺς ῥέων </div>
         <div type="line" n="25">καὶ ἀθρόος· ὅστις ἅμα καὶ πνεῦμα λέγεται. Λέγεται δὲ </div>
         <div type="line" n="26">καὶ ἑτέρως πνεῦμα ἥ τε ἐν φυτοῖς καὶ ζῴοις καὶ διὰ πάντων </div>
         <div type="line" n="27">διήκουσα ἔμψυχός τε καὶ γόνιμος οὐσία, περὶ ἧς νῦν λέγειν </div>
         <div type="line" n="28">οὐκ ἀναγκαῖον. Τὰ δὲ ἐν ἀέρι πνέοντα πνεύματα καλοῦμεν </div>
         <div type="line" n="29">ἀνέμους, αὔρας δὲ τὰς ἐξ ὑγροῦ φερομένας ἐκπνοάς. </div>
      </div>
      <div type="page" n="140">
         <div type="line" n="1">Τῶν δ’ ἀνέμων οἱ μὲν ἐκ νενοτισμένης γῆς πνέοντες ἀπόγειοι </div>
         <div type="line" n="2">λέγονται, οἱ δὲ ἐκ κόλπων διεξάττοντες ἐγκολπίαι· τούτοις </div>
         <div type="line" n="3">δὲ ἀνάλογόν τι ἔχουσιν οἱ ἐκ ποταμῶν καὶ λιμνῶν. Οἱ δὲ </div>
         <div type="line" n="4">κατὰ ῥῆξιν νέφους γινόμενοι καὶ ἀνάλυσιν τοῦ πάχους πρὸς </div>
         <div type="line" n="5">ἑαυτοὺς ποιούμενοι ἐκνεφίαι καλοῦνται· μεθ’ ὕδατος δὲ ἀθρόως </div>
         <div type="line" n="6">ῥαγέντος ἐξυδρίαι λέγονται. Καὶ οἱ μὲν ἀπ’ ἀνατολῆς συνεχεῖς </div>
         <div type="line" n="7">εὖροι κέκληνται, βορέαι δὲ οἱ ἀπὸ ἄρκτου, ζέφυροι δὲ </div>
         <div type="line" n="8">οἱ ἀπὸ δύσεως, νότοι δὲ οἱ ἀπὸ μεσημβρίας. Τῶν γε μὴν </div>
         <div type="line" n="9">εὔρων καικίας μὲν λέγεται ὁ ἀπὸ τοῦ περὶ τὰς θερινὰς </div>
         <div type="line" n="10">ἀνατολὰς τόπου πνέων ἄνεμος, ἀπηλιώτης δὲ ὁ ἀπὸ τοῦ </div>
         <div type="line" n="11">περὶ τὰς ἰσημερινάς, εὖρος δὲ ὁ ἀπὸ τοῦ περὶ τὰς χειμερινάς. </div>
         <div type="line" n="12">Καὶ τῶν ἐναντίων ζεφύρων ἀργέστης μὲν ὁ ἀπὸ τῆς θερινῆς </div>
         <div type="line" n="13">δύσεως, ὅν τινες καλοῦσιν ὀλυμπίαν, οἱ δὲ ἰάπυγα· ζέφυρος </div>
         <div type="line" n="14">δὲ ὁ ἀπὸ τῆς ἰσημερινῆς, λὶψ δὲ ὁ ἀπὸ τῆς χειμερινῆς. </div>
         <div type="line" n="15">Καὶ τῶν βορεῶν ἰδίως ὁ μὲν ἑξῆς τῷ καικίᾳ καλεῖται βορέας, </div>
         <div type="line" n="16">ἀπαρκτίας δὲ ὁ ἐφεξῆς ἀπὸ τοῦ πόλου κατὰ τὸ μεσημβρινὸν </div>
         <div type="line" n="17">πνέων, θρασκίας δὲ ὁ ἑξῆς πνέων τῷ ἀργέστῃ, ὃν ἔνιοι καικίαν </div>
         <div type="line" n="18">καλοῦσιν. Καὶ τῶν νότων ὁ μὲν ἀπὸ τοῦ ἀφανοῦς πόλου </div>
         <div type="line" n="19">φερόμενος ἀντίπαλος τῷ ἀπαρκτίᾳ καλεῖται νότος, </div>
         <div type="line" n="20">εὐρόνοτος δὲ ὁ μεταξὺ εὔρου καὶ νότου· τὸν δ’ ἐπὶ θάτερα </div>
         <div type="line" n="21">μεταξὺ λιβὸς καὶ νότου οἱ μὲν λιβόνοτον οἱ δὲ λιβοφοίνικα </div>
         <div type="line" n="22">καλοῦσιν. Τῶν δὲ ἀνέμων οἱ μέν εἰσιν εὐθύπνοοι, ὁπόσοι </div>
         <div type="line" n="23">διεκπνέουσι πρόσω κατ’ εὐθεῖαν, οἱ δὲ ἀνακαμψίπνοοι, καθάπερ </div>
         <div type="line" n="24">ὁ καικίας λεγόμενος. Καὶ οἱ μὲν χειμῶνος, ὥσπερ οἱ </div>
         <div type="line" n="25">νότοι, δυναστεύοντες, οἱ δὲ θέρους, ὡς οἱ ἐτησίαι λεγόμενοι, </div>
         <div type="line" n="26">μίξιν ἔχοντες τῶν τε ἀπὸ τῆς ἄρκτου φερομένων καὶ ζεφύρων· </div>
         <div type="line" n="27">οἱ δὲ ὀρνιθίαι καλούμενοι, ἐαρινοί τινες ὄντες ἄνεμοι, </div>
         <div type="line" n="28">βορέαι εἰσὶ τῷ γένει. Τῶν γε μὴν βιαίων πνευμάτων καταιγὶς </div>
         <div type="line" n="29">μέν ἐστι πνεῦμα ἄνωθεν τύπτον ἐξαίφνης, θύελλα δὲ </div>
         <div type="line" n="30">πνεῦμα βίαιον καὶ ἄφνω προσαλλόμενον, λαῖλαψ δὲ καὶ </div>
      </div>
      <div type="page" n="141">
         <div type="line" n="1">στρόβιλος πνεῦμα εἱλούμενον κάτωθεν ἄνω, ἀναφύσημα δὲ </div>
         <div type="line" n="2">γῆς πνεῦμα ἄνω φερόμενον κατὰ τὴν ἐκ βυθοῦ τινὸς ἢ ῥήγματος </div>
         <div type="line" n="3">ἀνάδοσιν· ὅταν δὲ εἱλούμενον πολὺ φέρηται, πρηστὴρ </div>
         <div type="line" n="4">χθόνιός ἐστιν. Εἱληθὲν δὲ πνεῦμα ἐν νέφει παχεῖ τε καὶ </div>
         <div type="line" n="5">νοτερῷ, καὶ ἔξωθεν δι’ αὐτοῦ βιαίως ῥηγνύον τὰ συνεχῆ </div>
         <div type="line" n="6">πιλήματα τοῦ νέφους, βρόμον καὶ πάταγον μέγαν ἀπειργάσατο, </div>
         <div type="line" n="7">βροντὴν λεγόμενον, ὥσπερ ἐν ὕδατι πνεῦμα </div>
         <div type="line" n="8">σφοδρῶς ἐλαυνόμενον. Κατὰ δὲ τὴν τοῦ νέφους ἔκρηξιν </div>
         <div type="line" n="9">πυρωθὲν τὸ πνεῦμα καὶ λάμψαν ἀστραπὴ λέγεται· ὃ δὴ </div>
         <div type="line" n="10">πρότερον τῆς βροντῆς προσέπεσεν, ὕστερον γενόμενον, </div>
         <div type="line" n="11">ἐπεὶ τὸ ἀκουστὸν ὑπὸ τοῦ ὁρατοῦ πέφυκε φθάνεσθαι, τοῦ </div>
         <div type="line" n="12">μὲν καὶ πόρρωθεν ὁρωμένου, τοῦ δὲ ἐπειδὰν ἐμπελάσῃ τῇ </div>
         <div type="line" n="13">ἀκοῇ, καὶ μάλιστα ὅταν τὸ μὲν τάχιστον ᾖ τῶν ὄντων, </div>
         <div type="line" n="14">λέγω δὲ τὸ πυρῶδες, τὸ δὲ ἧττον ταχύ, ἀερῶδες ὄν, ἐν τῇ </div>
         <div type="line" n="15">πλήξει πρὸς ἀκοὴν ἀφικνούμενον. Τὸ δὲ ἀστράψαν ἀναπυρωθέν, </div>
         <div type="line" n="16">βιαίως ἄχρι τῆς γῆς διεκθέον, κεραυνὸς καλεῖται· </div>
         <div type="line" n="17">ἐὰν δὲ ἡμίπυρον ᾖ, σφοδρὸν δὲ ἄλλως καὶ ἀθρόον, πρηστήρ· </div>
         <div type="line" n="18">ἐὰν δὲ ἄπυρον ᾖ παντελῶς, τυφών. Ἕκαστον δὲ τούτων </div>
         <div type="line" n="19">κατασκῆψαν εἰς τὴν γῆν σκηπτὸς ὀνομάζεται. Τῶν δὲ </div>
         <div type="line" n="20">κεραυνῶν οἱ μὲν αἰθαλώδεις ψολόεντες λέγονται, οἱ δὲ ταχέως </div>
         <div type="line" n="21">διάττοντες ἀργῆτες, ἑλικίαι δὲ οἱ γραμμοειδῶς φερόμενοι, </div>
         <div type="line" n="22">σκηπτοὶ δὲ ὅσοι κατασκήπτουσιν εἴς τι. Συλλήβδην </div>
         <div type="line" n="23">δὲ τῶν ἐν ἀέρι φαντασμάτων τὰ μέν ἐστι κατ’ ἔμφασιν </div>
         <div type="line" n="24">τὰ δὲ καθ’ ὑπόστασιν, κατ’ ἔμφασιν μὲν ἴριδες καὶ </div>
         <div type="line" n="25">ῥᾶβδοι καὶ τὰ τοιαῦτα, καθ’ ὑπόστασιν δὲ σέλα τε καὶ </div>
         <div type="line" n="26">διάττοντες καὶ κομῆται καὶ τὰ τούτοις παραπλήσια. Ἶρις </div>
         <div type="line" n="27">μὲν οὖν ἐστὶν ἔμφασις ἡλίου τμήματος ἢ σελήνης, ἐν νέφει </div>
         <div type="line" n="28">νοτερῷ καὶ κοίλῳ καὶ συνεχεῖ πρὸς φαντασίαν ὡς ἐν κατόπτρῳ </div>
         <div type="line" n="29">θεωρουμένη κατὰ κύκλου περιφέρειαν. Ῥᾶβδος δ’ </div>
      </div>
      <div type="page" n="142">
         <div type="line" n="1">ἐστὶν ἴριδος ἔμφασις εὐθεῖα. Ἄλως δ’ ἐστὶν ἔμφασις </div>
         <div type="line" n="2">λαμπρότητος ἄστρου περίαυγος· διαφέρει δὲ ἴριδος, ὅτι ἡ </div>
         <div type="line" n="3">μὲν ἶρις ἐξ ἐναντίας φαίνεται ἡλίου καὶ σελήνης, ἡ δὲ ἅλως </div>
         <div type="line" n="4">κύκλῳ παντὸς ἄστρου. Σέλας δ’ ἐστὶ πυρὸς ἀθρόου ἔξαψις </div>
         <div type="line" n="5">ἐν ἀέρι. Τῶν δὲ σελάων ἃ μὲν ἀκοντίζεται ἃ δὲ στηρίζεται. </div>
         <div type="line" n="6">Ὁ μὲν οὖν ἐξακοντισμός ἐστι πυρὸς γένεσις ἐκ παρατρίψεως, </div>
         <div type="line" n="7">ἐν ἀέρι φερομένου ταχέως καὶ φαντασίαν μήκους </div>
         <div type="line" n="8">ἐμφαίνοντος διὰ τὸ τάχος· ὁ δὲ στηριγμός ἐστι χωρὶς </div>
         <div type="line" n="9">φορᾶς προμήκης ἔκτασις καὶ οἷον ἄστρου ῥῦσις· πλατυνομένη </div>
         <div type="line" n="10">δὲ κατὰ θάτερον κομήτης καλεῖται. Πολλάκις δὲ τῶν </div>
         <div type="line" n="11">σελάων τὰ μὲν ἐπιμένει πλείονα χρόνον, τὰ δὲ παραχρῆμα </div>
         <div type="line" n="12">σβέννυται. Πολλαὶ δὲ καὶ ἄλλαι φαντασμάτων ἰδέαι </div>
         <div type="line" n="13">θεωροῦνται, λαμπάδες τε καλούμεναι καὶ δοκίδες καὶ πίθοι </div>
         <div type="line" n="14">καὶ βόθυνοι, κατὰ τὴν πρὸς ταῦτα ὁμοιότητα ὧδε προσαγορευθεῖσαι. </div>
         <div type="line" n="15">Καὶ τὰ μὲν τούτων ἑσπέρια τὰ δὲ ἑῷα τὰ δὲ </div>
         <div type="line" n="16">ἀμφιφαῆ θεωρεῖται, σπανίως δὲ βόρεια καὶ νότια. Πάντα </div>
         <div type="line" n="17">δὲ ἀβέβαια· οὐδέποτε γάρ τι τούτων ἀεὶ φανερὸν ἱστόρηται </div>
         <div type="line" n="18">κατεστηριγμένον. Τὰ μὲν τοίνυν ἀέρια τοιαῦτα. </div>
         <div type="line" n="19">Ἐμπεριέχει δὲ καὶ ἡ γῆ πολλὰς ἐν αὑτῇ, καθάπερ </div>
         <div type="line" n="20">ὕδατος, οὕτω καὶ πνεύματος καὶ πυρὸς πηγάς. Τούτων δὲ </div>
         <div type="line" n="21">αἱ μὲν ὑπὸ γῆν εἰσὶν ἀόρατοι, πολλαὶ δὲ ἀναπνοὰς ἔχουσι </div>
         <div type="line" n="22">καὶ ἀναφυσήσεις, ὥσπερ Λιπάρα τε καὶ Αἴτνη καὶ τὰ ἐν </div>
         <div type="line" n="23">Αἰόλου νήσοις· αἱ δὲ καὶ ῥέουσι πολλάκις ποταμοῦ δίκην, </div>
         <div type="line" n="24">καὶ μύδρους ἀναρριπτοῦσι διαπύρους. Ἔνιαι δὲ ὑπὸ γῆν </div>
         <div type="line" n="25">οὖσαι πλησίον πηγαίων ὑδάτων θερμαίνουσι ταῦτα, καὶ τὰ </div>
         <div type="line" n="26">μὲν χλιαρὰ τῶν ναμάτων ἀνιᾶσι, τὰ δὲ ὑπέρζεστα, τὰ δὲ εὖ </div>
         <div type="line" n="27">ἔχοντα κράσεως. Ὁμοίως δὲ καὶ τῶν πνευμάτων πολλὰ </div>
         <div type="line" n="28">πολλαχοῦ γῆς στόμια ἀνέῳκται, ὧν τὰ μὲν ἐνθουσιᾶν ποιεῖ </div>
      </div>
      <div type="page" n="143">
         <div type="line" n="1">τοὺς ἐμπελάζοντας, τὰ δὲ ἀτροφεῖν, τὰ δὲ χρησμῳδεῖν, </div>
         <div type="line" n="2">ὥσπερ τὰ ἐν Δελφοῖς καὶ Λεβαδίᾳ· τὰ δὲ καὶ παντάπασιν </div>
         <div type="line" n="3">ἀναιρεῖ, καθάπερ τὸ ἐν Φρυγίᾳ. Πολλάκις δὲ καὶ συγγενὲς </div>
         <div type="line" n="4">πνεῦμα εὔκρατον ἐν γῇ παρεξωσθὲν εἰς μυχίους σήραγγας </div>
         <div type="line" n="5">αὐτῆς, ἔξεδρον γενόμενον ἐκ τῶν οἰκείων τόπων, </div>
         <div type="line" n="6">πολλὰ μέρη συνεκράδανεν. Πολλάκις δὲ πολὺ γενόμενον </div>
         <div type="line" n="7">ἔξωθεν ἐγκατειλήθη τοῖς ταύτης κοιλώμασι, καὶ ἀποκλεισθὲν </div>
         <div type="line" n="8">ἐξόδου μετὰ βίας αὐτὴν συνετίναξε, ζητοῦν ἔξοδον ἑαυτῷ, </div>
         <div type="line" n="9">καὶ ἀπειργάσατο πάθος τοῦτο ὃ καλεῖν εἰώθαμεν </div>
         <div type="line" n="10">σεισμόν. Τῶν δὲ σεισμῶν οἱ μὲν εἰς πλάγια σείοντες κατ’ </div>
         <div type="line" n="11">ὀξείας γωνίας ἐπικλίνται καλοῦνται, οἱ δὲ ἄνω ῥιπτοῦντες </div>
         <div type="line" n="12">καὶ κάτω κατ’ ὀρθὰς γωνίας βράσται, οἱ δὲ συνιζήσεις </div>
         <div type="line" n="13">ποιοῦντες εἰς τὰ κοῖλα χασματίαι· οἱ δὲ χάσματα ἀνοίγοντες </div>
         <div type="line" n="14">καὶ γῆν ἀναρρηγνύντες ῥῆκται καλοῦνται. Τούτων δὲ </div>
         <div type="line" n="15">οἱ μὲν καὶ πνεῦμα προσαναβάλλουσιν, οἱ δὲ πέτρας, οἱ δὲ </div>
         <div type="line" n="16">πηλόν, οἱ δὲ πηγὰς φαίνουσι τὰς πρότερον οὐκ οὔσας. Τινὲς </div>
         <div type="line" n="17">δὲ ἀνατρέποντες κατὰ μίαν πρόωσιν, οὓς καλοῦσιν ὤστας. </div>
         <div type="line" n="18">Οἱ δὲ ἀναπάλλοντες καὶ ταῖς εἰς ἑκάτερον ἐγκλίσεσι καὶ </div>
         <div type="line" n="19">ἀναπάλσεσι διορθοῦντες ἀεὶ τὸ σειόμενον παλματίαι λέγονται, </div>
         <div type="line" n="20">τρόμῳ πάθος ὅμοιον ἀπεργαζόμενοι. Γίνονται δὲ </div>
         <div type="line" n="21">καὶ μυκητίαι σεισμοί, σείοντες τὴν γῆν μετὰ βρόμου. Πολλάκις </div>
         <div type="line" n="22">δὲ χωρὶς σεισμοῦ γίνεται μύκημα γῆς, ὅταν τὸ πνεῦμα </div>
         <div type="line" n="23">σείειν μὲν μὴ ᾖ αὔταρκες, ἐνειλούμενον δ’ ἐν αὐτῇ κόπτηται </div>
         <div type="line" n="24">μετὰ ῥοθίου βίας. Συσσωματοποιεῖται δὲ τὰ εἰσιόντα πνεύματα </div>
         <div type="line" n="25">καὶ ὑπὸ τῶν ἐν τῇ γῇ ὑγρῶν κεκρυμμένων. </div>
         <div type="line" n="26">Τὰ δὲ ἀνάλογον συμπίπτει τούτοις καὶ ἐν θαλάσσῃ· </div>
         <div type="line" n="27">χάσματά τε γὰρ γίνεται θαλάσσης καὶ ἀναχωρήματα πολλάκις, </div>
         <div type="line" n="28">καὶ κυμάτων ἐπιδρομαί, ποτὲ μὲν ἀντανακοπὴν </div>
         <div type="line" n="29">ἔχουσαι, ποτὲ δὲ πρόωσιν μόνον, ὥσπερ ἱστορεῖται περὶ </div>
      </div>
      <div type="page" n="144">
         <div type="line" n="1">Ἑλίκην τε καὶ Βούραν. Πολλάκις δὲ καὶ ἀναφυσήματα </div>
         <div type="line" n="2">γίνεται πυρὸς ἐν τῇ θαλάσσῃ, καὶ πηγῶν ἀναβλύσεις καὶ </div>
         <div type="line" n="3">ποταμῶν ἐκβολαὶ καὶ δένδρων ἐκφύσεις, ῥοαί τε καὶ δῖναι </div>
         <div type="line" n="4">ταῖς τῶν πνευμάτων ἀνάλογον, αἱ μὲν ἐν μέσοις πελάγεσιν, </div>
         <div type="line" n="5">αἱ δὲ κατὰ τοὺς εὐρίπους τε καὶ πορθμούς. Πολλαί τε </div>
         <div type="line" n="6">ἀμπώτεις λέγονται καὶ κυμάτων ἄρσεις συμπεριοδεύειν ἀεὶ </div>
         <div type="line" n="7">τῇ σελήνῃ κατά τινας ὡρισμένους καιρούς. Ὡς δὲ τὸ πᾶν </div>
         <div type="line" n="8">εἰπεῖν, τῶν στοιχείων ἐγκεκραμένων ἀλλήλοις, ἐν ἀέρι τε καὶ </div>
         <div type="line" n="9">γῇ καὶ θαλάσσῃ κατὰ τὸ εἰκὸς αἱ τῶν παθῶν ὁμοιότητες </div>
         <div type="line" n="10">συνίστανται, τοῖς μὲν ἐπὶ μέρους φθορὰς καὶ γενέσεις φέρουσαι, </div>
         <div type="line" n="11">τὸ δὲ σύμπαν ἀνώλεθρόν τε καὶ ἀγένητον </div>
         <div type="line" n="12">φυλάττουσαι. </div>
         <div type="line" n="13">Καίτοι γέ τις ἐθαύμασε πῶς ποτέ, εἰ ἐκ τῶν ἐναντίων </div>
         <div type="line" n="14">ἀρχῶν συνέστηκεν ὁ κόσμος, λέγω δὴ ξηρῶν τε καὶ ὑγρῶν </div>
         <div type="line" n="15">ψυχρῶν τε καὶ θερμῶν, οὐ πάλαι διέφθαρται καὶ ἀπόλωλεν, </div>
         <div type="line" n="16">ὡς κἂν εἰ πόλιν τινὲς θαυμάζοιεν, ὅπως διαμένει συνεστηκυῖα </div>
         <div type="line" n="17">ἐκ τῶν ἐναντίων ἐθνῶν, πενήτων λέγω καὶ πλουσίων, </div>
         <div type="line" n="18">νέων γερόντων, ἀσθενῶν ἰσχυρῶν, πονηρῶν χρηστῶν. </div>
         <div type="line" n="19">Ἀγνοοῦσι δὲ ὅτι τοῦτ’ ἦν πολιτικῆς ὁμονοίας τὸ θαυμασιώτατον, </div>
         <div type="line" n="20">λέγω δὲ ὅτι ἐκ πολλῶν μίαν καὶ ὁμοίαν ἐξ ἀνομοίων </div>
         <div type="line" n="21">ἀποτελεῖ διάθεσιν, ὑποδεχομένη πἆσαν καὶ φύσιν </div>
         <div type="line" n="22">καὶ τύχην. Ἴσως δὲ καὶ τῶν ἐναντίων ἡ φύσις γλίχεται, </div>
         <div type="line" n="23">καὶ ἐκ τούτων ἀποτελεῖ τὸ σύμφωνον, οὐκ ἐκ τῶν ὁμοίων, </div>
         <div type="line" n="24">ὥσπερ ἀμέλει τὸ ἄρρεν συνήγαγε πρὸς τὸ θῆλυ καὶ οὐχ </div>
         <div type="line" n="25">ἑκάτερον πρὸς τὸ ὁμόφυλον, καὶ τὴν πρώτην ὁμόνοιαν διὰ </div>
         <div type="line" n="26">τῶν ἐναντίων συνῆψεν, οὐ διὰ τῶν ὁμοίων. Ἔοικε δὲ καὶ ἡ </div>
         <div type="line" n="27">τέχνη τὴν φύσιν μιμουμένη τοῦτο ποιεῖν· ζωγραφία μὲν γὰρ </div>
         <div type="line" n="28">λευκῶν τε καὶ μελάνων ὠχρῶν τε καὶ ἐρυθρῶν χρωμάτων </div>
      </div>
      <div type="page" n="145">
         <div type="line" n="1">ἐγκερασαμένη φύσεις τὰς εἰκόνας τοῖς προηγουμένοις ἀπε </div>
         <div type="line" n="2">τέλεσε συμφώνους, μουσικὴ δὲ ὀξεῖς ἅμα καὶ βαρεῖς μακρούς </div>
         <div type="line" n="3">τε καὶ βραχεῖς φθόγγους μίξασα ἐν διαφόροις φωναῖς </div>
         <div type="line" n="4">μίαν ἀπετέλεσεν ἁρμονίαν, γραμματικὴ δὲ ἐκ φωνηέντων καὶ </div>
         <div type="line" n="5">ἀφώνων γραμμάτων κρᾶσιν ποιησαμένη τὴν ὅλην τέχνην </div>
         <div type="line" n="6">ἀπ’ αὐτῶν συνεστήσατο. Ταὐτὸ δὲ τοῦτο ἦν καὶ τὸ παρὰ </div>
         <div type="line" n="7">τῷ σκοτεινῷ λεγόμενον Ἡρακλείτῳ “συνάψειας οὖλα καὶ </div>
         <div type="line" n="8">οὐχὶ οὖλα, συμφερόμενον καὶ διαφερόμενον, συνᾷδον καὶ </div>
         <div type="line" n="9">διᾷδον· καὶ ἐκ πάντων ἕν, καὶ ἐξ ἑνὸς πάντα.” </div>
         <div type="line" n="10">Οὕτως οὖν καὶ τὴν τῶν ὅλων σύστασιν, οὐρανοῦ λέγω καὶ </div>
         <div type="line" n="11">γῆς τοῦ τε σύμπαντος κόσμου, διὰ τῆς τῶν ἐναντιωτάτων </div>
         <div type="line" n="12">ἀρχῶν κράσεως μία διεκόσμησεν ἁρμονία· ξηρὸν γὰρ </div>
         <div type="line" n="13">ὑγρῷ, θερμὸν δὲ ψυχρῷ βαρεῖ τε κοῦφον μιγέν, καὶ ὀρθὸν </div>
         <div type="line" n="14">περιφερεῖ, γῆν τε πᾶσαν καὶ θάλασσαν αἰθέρα τε καὶ ἥλιον </div>
         <div type="line" n="15">καὶ σελήνην καὶ τὸν ὅλον οὐρανὸν διεκόσμησε μία ἡ διὰ πάντων </div>
         <div type="line" n="16">διήκουσα δύναμις, ἐκ τῶν ἀμίκτων καὶ ἑτεροίων, ἀέρος </div>
         <div type="line" n="17">τε καὶ γῆς καὶ πυρὸς καὶ ὕδατος, τὸν σύμπαντα κόσμον </div>
         <div type="line" n="18">δημιουργήσασα καὶ μιᾷ διαλαβοῦσα σφαίρας ἐπιφανείᾳ, </div>
         <div type="line" n="19">τάς τε ἐναντιωτάτας ἐν αὐτῷ φύσεις ἀλλήλαις ἀναγκάσασα </div>
         <div type="line" n="20">ὁμολογῆσαι, καὶ ἐκ τούτων μηχανησαμένη τῷ παντὶ σωτηρίαν. </div>
         <div type="line" n="21">Αἰτία δὲ ταύτης μὲν ἡ τῶν στοιχείων ὁμολογία, </div>
         <div type="line" n="22">τῆς δὲ ὁμολογίας ἡ ἰσομοιρία καὶ τὸ μηδὲν αὐτῶν πλέον </div>
         <div type="line" n="23">ἕτερον ἑτέρου δύνασθαι· τὴν γὰρ ἴσην ἀντίστασιν ἔχει τὰ </div>
         <div type="line" n="24">βαρέα πρὸς τὰ κοῦφα καὶ τὰ θερμὰ πρὸς τὰ θάτερα, τῆς </div>
         <div type="line" n="25">φύσεως ἐπὶ τῶν μειζόνων διδασκούσης ὅτι τὸ ἴσον σωστικόν </div>
         <div type="line" n="26">πώς ἐστιν ὁμονοίας, ἡ δὲ ὁμόνοια τοῦ πάντων γενετῆρος </div>
         <div type="line" n="27">καὶ περικαλλεστάτου κόσμου. Τίς γὰρ ἂν εἴη φύσις τοῦδε </div>
         <div type="line" n="28">κρείττων; Ἢν γὰρ ἂν εἴποι τις, μέρος ἐστὶν αὐτοῦ. Τό </div>
      </div>
      <div type="page" n="146">
         <div type="line" n="1">τε καλὸν πᾶν ἐπώνυμόν ἐστι τούτου, καὶ τὸ τεταγμένον, </div>
         <div type="line" n="2">ἀπὸ τοῦ κόσμου λεγόμενον κεκοσμῆσθαι. Τίς δὲ τῶν ἐπὶ </div>
         <div type="line" n="3">μέρους δύναιτ’ ἂν ἐξισωθῆναι τῇ κατ’ οὐρανὸν τάξει τε καὶ </div>
         <div type="line" n="4">φορᾷ τῶν ἄστρων ἡλίου τε καὶ σελήνης, κινουμένων ἐν ἀκριβεστάτοις </div>
         <div type="line" n="5">μέτροις ἐξ αἰῶνος εἰς ἕτερον αἰῶνα. Τίς δὲ γένοιτ’ </div>
         <div type="line" n="6">ἂν ἀψεύδεια τοιάδε, ἥν τινα φυλάττουσιν αἱ καλαὶ καὶ </div>
         <div type="line" n="7">γόνιμοι τῶν ὅλων ὧραι, θέρη τε καὶ χειμῶνας ἐπάγουσαι </div>
         <div type="line" n="8">τεταγμένως, ἡμέρας τε καὶ νύκτας, εἰς μηνὸς ἀποτέλεσμα </div>
         <div type="line" n="9">καὶ ἐνιαυτοῦ; Καὶ μὴν μεγέθει μὲν ὁ αὐτὸς πανυπέρτατος, </div>
         <div type="line" n="10">κινήσει δὲ ὀξύτατος, λαμπρότητι δὲ εὐαυγέστατος, δυνάμει </div>
         <div type="line" n="11">δὲ ἀγήρως τε καὶ ἄφθαρτος. Οὗτος ἐναλίων ζῴων καὶ πεζῶν </div>
         <div type="line" n="12">καὶ ἀερίων φύσεις ἐχώρισε καὶ βίους ἐμέτρησε ταῖς ἑαυτοῦ </div>
         <div type="line" n="13">κινήσεσιν. Ἐκ τούτου πάντα ἐμπνεῖ τε καὶ ψυχὴν ἴσχει </div>
         <div type="line" n="14">τὰ ζῷα. Τούτου καὶ αἱ παράδοξοι νεοχμώσεις τεταγμένως </div>
         <div type="line" n="15">ἀποτελοῦνται, συναραττόντων μὲν ἀνέμων παντοίων, πιπτόντων </div>
         <div type="line" n="16">δὲ ἐξ οὐρανοῦ κεραυνῶν, ῥηγνυμένων δὲ χειμώνων </div>
         <div type="line" n="17">ἐξαισίων. Διὰ δὲ τούτων τὸ νοτερὸν ἐκπιεζόμενον τό τε </div>
         <div type="line" n="18">πυρῶδες διαπνεόμενον εἰς ὁμόνοιαν ἄγει τὸ πᾶν καὶ καθίστησιν. </div>
         <div type="line" n="19">Ἥ τε γῆ φυτοῖς κομῶσα παντοδαποῖς, νάμασί τε </div>
         <div type="line" n="20">περιβλύζουσα καὶ περιοχουμένη ζῴοις, κατὰ καιρὸν ἐκφύουσά </div>
         <div type="line" n="21">τε πάντα καὶ τρέφουσα καὶ δεχομένη, μυρίας τε φέρουσα </div>
         <div type="line" n="22">ἰδέας καὶ πάθη, τὴν ἀγήρω φύσιν ὁμοίως τηρεῖ, καίτοι </div>
         <div type="line" n="23">καὶ σεισμοῖς τινασσομένη καὶ πλημυρίσιν ἐπικλυζομένη, </div>
         <div type="line" n="24">πυρκαϊαῖς τε κατὰ μέρος φλογιζομένη. Ταῦτα δὲ πάντα </div>
         <div type="line" n="25">ἔοικεν αὐτῇ πρὸς ἀγαθοῦ γινόμενα τὴν δι’ αἰῶνος σωτηρίαν </div>
         <div type="line" n="26">παρέχειν· σειομένης τε γὰρ διεξάττουσιν αἱ τῶν πνευμάτων </div>
         <div type="line" n="27">παρεμπτώσεις κατὰ τὰ ῥήγματα τὰς ἀναπνοὰς ἴσχουσαι, </div>
         <div type="line" n="28">καθὼς ἄνω λέλεκται, καθαιρομένη τε ὄμβροις ἀποκλύζεται </div>
      </div>
      <div type="page" n="147">
         <div type="line" n="1">πάντα τὰ νοσώδη, περιπνεομένη δὲ αὔραις τά τε ὑπ’ αὐτὴν </div>
         <div type="line" n="2">καὶ τὰ ὑπὲρ αὐτὴν εἰλικρινεῖται. Καὶ μὴν αἱ φλόγες μὲν τὸ </div>
         <div type="line" n="3">παγετῶδες πιαίνουσιν, οἱ πάγοι δὲ τὰς φλόγας ἀνιᾶσιν. </div>
         <div type="line" n="4">Καὶ τῶν ἐπὶ μέρους τὰ μὲν γίνεται, τὰ δὲ ἀκμάζει, τὰ δὲ </div>
         <div type="line" n="5">φθείρεται· καὶ αἱ μὲν γενέσεις ἐπαναστέλλουσι τὰς φθοράς, </div>
         <div type="line" n="6">αἱ δὲ φθοραὶ κουφίζουσι τὰς γενέσεις. Μία δὲ ἐκ πάντων </div>
         <div type="line" n="7">περαινομένη σωτηρία διὰ τέλους, ἀντιπεριισταμένων ἀλλήλοις </div>
         <div type="line" n="8">καὶ τοτὲ μὲν κρατούντων τοτὲ δὲ κρατουμένων, φυλάττει </div>
         <div type="line" n="9">τὸ σύμπαν ἄφθαρτον δι’ αἰῶνος. </div>
         <div type="line" n="10">Λοιπὸν δὲ δὴ περὶ τῆς τῶν ὅλων συνεκτικῆς αἰτίας </div>
         <div type="line" n="11">κεφαλαιωδῶς εἰπεῖν, ὃν τρόπον καὶ περὶ τῶν ἄλλων· πλημμελὲς </div>
         <div type="line" n="12">γὰρ περὶ κόσμου λέγοντας, εἰ καὶ μὴ δι’ ἀκριβείας, </div>
         <div type="line" n="13">ἀλλ’ οὖν γε ὡς εἰς τυπώδη μάθησιν, τὸ τοῦ κόσμου κυριώτατον </div>
         <div type="line" n="14">παραλιπεῖν. Ἀρχαῖος μὲν οὖν τις λόγος καὶ πάτριός </div>
         <div type="line" n="15">ἐστι πᾶσιν ἀνθρώποις ὡς ἐκ θεοῦ πάντα καὶ διὰ θεοῦ </div>
         <div type="line" n="16">ἡμῖν συνέστηκεν, οὐδεμία δὲ φύσις αὐτὴ καθ’ ἑαυτήν ἐστιν </div>
         <div type="line" n="17">αὐτάρκης, ἐρημωθεῖσα τῆς ἐκ τούτου σωτηρίας. Διὸ καὶ τῶν </div>
         <div type="line" n="18">παλαιῶν εἰπεῖν τινὲς προήχθησαν ὅτι πάντα ταῦτά ἐστι </div>
         <div type="line" n="19">θεῶν πλέα τὰ καὶ δι’ ὀφθαλμῶν ἰνδαλλόμενα ἡμῖν καὶ δι’ </div>
         <div type="line" n="20">ἀκοῆς καὶ πάσης αἰσθήσεως, τῇ μὲν θείᾳ δυνάμει πρέποντα </div>
         <div type="line" n="21">καταβαλλόμενοι λόγον, οὐ μὴν τῇ γε οὐσίᾳ. Σωτὴρ μὲν </div>
         <div type="line" n="22">γὰρ ὄντως ἁπάντων ἐστὶ καὶ γενέτωρ τῶν ὁπωσδήποτε </div>
         <div type="line" n="23">κατὰ τόνδε τὸν κόσμον συντελουμένων ὁ θεός, οὐ μὴν αὐτουργοῦ </div>
         <div type="line" n="24">καὶ ἐπιπόνου ζῴου κάματον ὑπομένων, ἀλλὰ δυνάμει </div>
         <div type="line" n="25">χρώμενος ἀτρύτῳ, δι’ ἧς καὶ τῶν πόρρω δοκούντων εἶναι </div>
         <div type="line" n="26">περιγίνεται. Τὴν μὲν οὖν ἀνωτάτω καὶ πρώτην ἕδραν αὐτὸς </div>
         <div type="line" n="27">ἔλαχεν, ὕπατός τε διὰ τοῦτο ὠνόμασται, καὶ κατὰ τὸν ποιητὴν </div>
         <div type="line" n="28">ἀκροτάτῃ κορυφῇ τοῦ σύμπαντος ἐγκαθιδρυμένος οὐρανοῦ· </div>
      </div>
      <div type="page" n="148">
         <div type="line" n="1">μάλιστα δέ πως αὐτοῦ τῆς δυνάμεως ἀπολαύει τὸ </div>
         <div type="line" n="2">πλησίον αὐτοῦ σῶμα, καὶ ἔπειτα τὸ μετ’ ἐκεῖνο, καὶ ἐφεξῆς </div>
         <div type="line" n="3">οὕτως ἄχρι τῶν καθ’ ἡμᾶς τόπων. Διὸ γῆ τε καὶ τὰ ἐπὶ </div>
         <div type="line" n="4">τῆς γῆς ἔοικεν ἐν ἀποστάσει πλείστῃ τῆς ἐκ θεοῦ ὄντα </div>
         <div type="line" n="5">ὠφελείας ἀσθενῆ καὶ ἀκατάλληλα εἶναι καὶ πολλῆς μεστὰ </div>
         <div type="line" n="6">ταραχῆς· οὐ μὴν ἀλλὰ καὶ καθ’ ὅσον ἐπὶ πᾶν διικνεῖσθαι </div>
         <div type="line" n="7">πέφυκεν τὸ θεῖον, καὶ τὰ καθ’ ἡμᾶς ὁμοίως συμβαίνει· τά τε </div>
         <div type="line" n="8">ὑπὲρ ἡμᾶς κατὰ τὸ ἔγγιόν τε καὶ πορρωτέρω θεοῦ εἶναι </div>
         <div type="line" n="9">μᾶλλόν τε καὶ ἧττον ὠφελείας μεταλαμβάνοντα. Κρεῖττον </div>
         <div type="line" n="10">οὖν ὑπολαβεῖν, ὃ καὶ πρέπον ἐστὶ καὶ θεῷ μάλιστα </div>
         <div type="line" n="11">ἁρμόζον, ὡς ἡ ἐν οὐρανῷ δύναμις ἱδρυμένη καὶ τοῖς πλεῖστον </div>
         <div type="line" n="12">ἀφεστηκόσιν, ὡς ἔνι γε εἰπεῖν, καὶ σύμπασιν αἰτία γίνεται </div>
         <div type="line" n="13">σωτηρίας, μᾶλλον ἢ ὡς διήκουσα καὶ φοιτῶσα ἔνθα μὴ καλὸν </div>
         <div type="line" n="14">μηδὲ εὔσχημον αὐτουργεῖ τὰ ἐπὶ γῆς. Τοῦτο μὲν γὰρ </div>
         <div type="line" n="15">οὐδὲ ἀνθρώπων ἡγεμόσιν ἁρμόττει, παντὶ καὶ τῷ τυχόντι </div>
         <div type="line" n="16">ἐφίστασθαι ἔργῳ, οἷον στρατιᾶς ἄρχοντι ἢ πόλεως ἢ οἴκου </div>
         <div type="line" n="17">καὶ εἰ χρεὼν στρωματόδεσμον εἴη δῆσαι, καὶ εἴ τι φαυλότερον </div>
         <div type="line" n="18">ἀποτελεῖν ἔργον, ὃ ἐπὶ τοῦ μεγάλου βασιλέως οὐκ ἂν </div>
         <div type="line" n="19">τὸ τυχὸν ἀνδράποδον ποιήσειεν· ἀλλ’ οἷον ἱστορεῖτο Καμβύσου </div>
         <div type="line" n="20">Ξέρξου τε καὶ Δαρείου πρόσχημα, εἰς σεμνότητος </div>
         <div type="line" n="21">καὶ ὑπεροχῆς ὕψος μεγαλοπρεπῶς διεκεκόσμητο. Αὐτὸς μὲν </div>
         <div type="line" n="22">γάρ, ὡς λόγος, ἵδρυτο ἐν Σούσοις ἢ Ἐκβατάνοις, παντὶ </div>
         <div type="line" n="23">ἀόρατος, θαυμαστὸν ἐπέχων βασίλειον οἶκον καὶ περίβολον </div>
         <div type="line" n="24">χρυσῷ καὶ ἠλέκτρῳ καὶ ἐλέφαντι ἀστράπτοντα· πυλῶνες δὲ </div>
         <div type="line" n="25">πολλοὶ καὶ συνεχεῖς, πρόθυρά τε συχνοῖς εἰργόμενα σταδίοις </div>
         <div type="line" n="26">ἀπ’ ἀλλήλων θύραις τε χαλκαῖς καὶ τείχεσι μεγάλοις ὠχύρωτο· </div>
         <div type="line" n="27">ἔξω δὲ τούτων ἄνδρες οἱ πρῶτοι καὶ δοκιμώτατοι διεκεκόσμηντο, </div>
         <div type="line" n="28">οἱ μὲν ἀμφ’ αὐτὸν βασιλέα, δορυφόροι τε καὶ </div>
         <div type="line" n="29">θεράποντες, οἱ δὲ ἑκάστου περιβόλου φύλακες, πυλωροί τε </div>
      </div>
      <div type="page" n="149">
         <div type="line" n="1">καὶ ὠτακουσταὶ λεγόμενοι, ὡς ἂν ὁ βασιλεὺς αὐτὸς δεσπότης </div>
         <div type="line" n="2">καὶ θεὸς ὀνομαζόμενος πάντα μὲν βλέποι, πάντα δ’ ἀκούοι. </div>
         <div type="line" n="3">Χωρὶς δὲ τούτων ἄλλοι καθεστήκεσαν προσόδων ταμίαι, </div>
         <div type="line" n="4">καὶ στρατηγοὶ πολέμων καὶ κυνηγεσίων, δώρων τε ἀποδεκτῆρες, </div>
         <div type="line" n="5">τῶν τε λοιπῶν ἔργων ἕκαστοι κατὰ τὰς χρείας ἐπιμεληταί. </div>
         <div type="line" n="6">Τὴν δὲ σύμπασαν ἀρχὴν τῆς Ἀσίας, περατουμένην </div>
         <div type="line" n="7">Ἐλλησπόντῳ μὲν ἐκ τῶν πρὸς ἑσπέραν μερὧν, Ἰνδῷ </div>
         <div type="line" n="8">δὲ ἐκ τῶν πρὸς ἕω, διειλήφεσαν κατὰ ἔθνη στρατηγοὶ καὶ </div>
         <div type="line" n="9">σατράπαι καὶ βασιλεῖς δοῦλοι τοῦ μεγάλου βασιλέως, ἡμεροδρόμοι </div>
         <div type="line" n="10">τε καὶ σκοποὶ καὶ ἀγγελιαφόροι φρυκτωριῶν τε </div>
         <div type="line" n="11">ἐποπτῆρες. Τοσοῦτος δὲ ἦν ὁ κόσμος, καὶ μάλιστα τῶν </div>
         <div type="line" n="12">φρυκτωριῶν, κατὰ διαδοχὰς πυρσευουσῶν ἀλλήλαις ἐκ περάτων </div>
         <div type="line" n="13">τῆς ἀρχῆς μέχρι Σούσων καὶ Ἐκβατάνων, ὥστε τὸν </div>
         <div type="line" n="14">βασιλέα γινώσκειν αὐθημερὸν πάντα τὰ ἐν τῇ Ἀσίᾳ καινουργούμενα. </div>
         <div type="line" n="15">Νομιστέον δὴ τὴν τοῦ μεγάλου βασιλέως </div>
         <div type="line" n="16">ὑπεροχὴν πρὸς τὴν τοῦ τὸν κόσμον ἐπέχοντος θεοῦ τοσοῦτον </div>
         <div type="line" n="17">καταδεεστέραν ὅσον τῆς ἐκείνου τὴν τοῦ φαυλοτάτου τε </div>
         <div type="line" n="18">καὶ ἀσθενεστάτου ζῴου, ὥστε εἴπερ ἄσεμνον ἦν αὐτῷ αὐτὸν </div>
         <div type="line" n="19">δοκεῖν Ξέρξην αὐτουργεῖν ἅπαντα καὶ ἐπιτελεῖν ἃ βούλοιτο </div>
         <div type="line" n="20">καὶ ἐφιστάμενον διοικεῖν, πολὺ μᾶλλον ἀπρεπὲς ἂν εἴη θεῷ· </div>
         <div type="line" n="21">σεμνότερον δὲ καὶ πρεπωδέστερον αὐτὸν μὲν ἐπὶ τῆς ἀνωτάτω </div>
         <div type="line" n="22">χώρας ἱδρῦσθαι, τὴν δὲ δύναμιν διὰ τοῦ σύμπαντος κόσμου </div>
         <div type="line" n="23">διήκουσαν ἥλιόν τε κινεῖν καὶ σελήνην, καὶ τὸν πάντα οὐρανὸν </div>
         <div type="line" n="24">περιάγειν, αἴτιόν τε γίνεσθαι τοῖς ἐπὶ τῆς γῆς σωτηρίας. </div>
         <div type="line" n="25">Οὐδὲν γὰρ ἐπιτεχνήσεως αὐτῷ δεῖ καὶ ὑπηρεσίας </div>
         <div type="line" n="26">τῆς παρ’ ἑτέρων, ὥσπερ τοῖς παρ’ ἡμῖν ἄρχουσι τῆς πολυχειρίας </div>
         <div type="line" n="27">διὰ τὴν ἀσθένειαν· ἀλλὰ τοῦτο ἦν τὸ θειότατον, τὸ </div>
         <div type="line" n="28">μετὰ ῥᾳστώνης καὶ ἁπλῆς κινήσεως παντοδαπὰς ἀποτελεῖν </div>
      </div>
      <div type="page" n="150">
         <div type="line" n="1">ἰδέας, ὥσπερ ἀμέλει δρῶσιν οἱ μεγαλότεχνοι, διὰ μιᾶς </div>
         <div type="line" n="2">ὀργάνου σχαστηρίας πολλὰς καὶ ποικίλας ἐνεργείας ἀποτελοῦντες. </div>
         <div type="line" n="3">Ὁμοίως δὲ καὶ οἱ νευροσπάσται μίαν μήρινθον </div>
         <div type="line" n="4">ἐπισπασάμενοι ποιοῦσι καὶ αὐχένα κινεῖσθαι καὶ χεῖρα </div>
         <div type="line" n="5">τοῦ ζῴου καὶ ὦμον καὶ ὀφθαλμόν, ἔστι δὲ ὅτε πάντα τὰ </div>
         <div type="line" n="6">μέρη, μετά τινος εὐρυθμίας. Οὕτως οὖν καὶ ἡ θεία φύσις </div>
         <div type="line" n="7">ἀπό τινδς ἁπλῆς κινήσεως τοῦ πρώτου τὴν δύναμιν εἰς τὰ </div>
         <div type="line" n="8">ξυνεχῆ δίδωσι, καὶ ἀπ’ ἐκείνων πάλιν εἰς τὰ πορρωτέρω, </div>
         <div type="line" n="9">μέχρι ἂν διὰ τοῦ παντὸς διεξέλθῃ· κινηθὲν γὰρ ἕτερον ὑφ’ </div>
         <div type="line" n="10">ἑτέρου καὶ αὐτὸ πάλιν ἐκίνησεν ἄλλο σὺν κόσμῳ, δρώντων </div>
         <div type="line" n="11">μὲν πάντων οἰκείως ταῖς σφετέραις κατασκευαῖς, οὐ τῆς </div>
         <div type="line" n="12">αὐτῆς δὲ ὁδοῦ πᾶσιν οὔσης, ἀλλὰ διαφόρου καὶ ἑτεροίας, </div>
         <div type="line" n="13">ἔστι δὲ οἷς καὶ ἐναντίας, καίτοι τῆς πρώτης οἷον ἐνδόσεως </div>
         <div type="line" n="14">εἰς κίνησιν μίαν γενομένης, ὥσπερ ἂν εἴ τις ἐξ ἄγγους ὁμοῦ </div>
         <div type="line" n="15">ῥίψειε σφαῖραν καὶ κύβον καὶ κῶνον καὶ κύλινδρον· ἕκαστον </div>
         <div type="line" n="16">γὰρ αὐτῶν κατὰ τὸ ἴδιον κινηθήσεται σχῆμα· ἢ εἴ τις ὁμοῦ </div>
         <div type="line" n="17">ζῷον ἔνυδρόν τε καὶ χερσαῖον καὶ πτηνὸν ἐν τοῖς κόλποις </div>
         <div type="line" n="18">ἔχων ἐκβάλοι· δῆλον γὰρ ὅτι τὸ μὲν νηκτὸν ἁλλόμενον εἰς </div>
         <div type="line" n="19">τὴν ἑαυτοῦ δίαιταν ἐκνήξεται, τὸ δὲ χερσαῖον εἰς τὰ σφέτερα </div>
         <div type="line" n="20">ἤθη καὶ νομοὺς διεξερπύσει, τὸ δὲ ἀέριον ἐξαρθὲν ἐκ γῆς </div>
         <div type="line" n="21">μετάρσιον οἰχήσεται πετόμενον, μιᾶς τῆς πρώτης αἰτίας </div>
         <div type="line" n="22">πᾶσιν ἀποδούσης τὴν οἰκείαν εὐμάρειαν. Οὕτως ἔχει καὶ </div>
         <div type="line" n="23">ἐπὶ κόσμου· διὰ γὰρ ἁπλῆς τοῦ σύμπαντος οὐρανοῦ περιαγωγῆς </div>
         <div type="line" n="24">ἡμέρᾳ καὶ νυκτὶ περατουμένης ἀλλοῖαι πάντων διέξοδοι </div>
         <div type="line" n="25">γίνονται, καίτοι ὑπὸ μιᾶς σφαίρας περιεχομένων, </div>
         <div type="line" n="26">τῶν μὲν θᾶττον τῶν δὲ σχολαιότερον κινουμένων παρά τε </div>
         <div type="line" n="27">τὰ τῶν διαστημάτων μήκη καὶ τὰς ἰδίας ἑκάστων κατασκευάς. </div>
         <div type="line" n="28">Σελήνη μὲν γὰρ ἐν μηνὶ τὸν ἑαυτῆς διαπεραίνεται </div>
      </div>
      <div type="page" n="151">
         <div type="line" n="1">κύκλον, αὐξομένη τε καὶ μειουμένη καὶ φθίνουσα, ἥλιος δὲ </div>
         <div type="line" n="2">ἐν ἐνιαυτῷ καὶ οἱ τούτου ἰσόδρομοι, ὅ τε Φωσφόρος καὶ ὁ </div>
         <div type="line" n="3">Ἑρμῆς λεγόμενος, ὁ δὲ Πυρόεις ἐν διπλασίονι τούτων </div>
         <div type="line" n="4">χρόνῳ, ὁ δὲ Διὸς ἐν ἑξαπλασίονι τούτου, καὶ τελευταῖος ὁ </div>
         <div type="line" n="5">τοῦ Κρόνου λεγόμενος ἐν διπλασίονι καὶ ἡμίσει τοῦ ὑποκάτω. </div>
         <div type="line" n="6">Μία δὲ ἐκ πάντων ἁρμονία συνᾳδόντων καὶ χορευόντων κατὰ </div>
         <div type="line" n="7">τὸν οὐρανὸν ἐξ ἑνός τε γίνεται καὶ εἰς ἓν ἀπολήγει, κόσμον </div>
         <div type="line" n="8">ἐτύμως τὸ σύμπαν ἀλλ’ οὐκ ἀκοσμίαν ὀνομάσασα. Καθάπερ </div>
         <div type="line" n="9">δὲ ἐν χορῷ κορυφαίου κατάρξαντος συνεπηχεῖ πᾶς ὁ χορὸς </div>
         <div type="line" n="10">ἀνδρῶν, ἔσθ’ ὅτε καὶ γυναικῶν, ἐν διαφόροις φωναῖς ὀξυτέραις </div>
         <div type="line" n="11">καὶ βαρυτέραις μίαν ἁρμονίαν ἐμμελῆ κεραννύντων, οὕτως </div>
         <div type="line" n="12">ἔχει καὶ ἐπὶ τοῦ τὸ σύμπαν διέποντος θεοῦ· κατὰ γὰρ </div>
         <div type="line" n="13">τὸ ἄνωθεν ἐνδόσιμον ὑπὸ τοῦ φερωνύμως ἂν κορυφαίου προσαγορευθέντος </div>
         <div type="line" n="14">κινεῖται μὲν τὰ ἄστρα ἀεὶ καὶ ὁ σύμπας οὐρανός, </div>
         <div type="line" n="15">πορεύεται δὲ διττὰς πορείας ὁ παμφαὴς ἥλιος, τῇ μὲν </div>
         <div type="line" n="16">ἡμέραν καὶ νύκτα διορίζων ἀνατολῇ καὶ δύσει, τῇ δὲ τὰς </div>
         <div type="line" n="17">τέσσαρας ὥρας ἄγων τοῦ ἔτους, πρόσω τε βόρειος καὶ ὀπίσω </div>
         <div type="line" n="18">νότιος διεξέρπων. Γίνονται δὲ ὑετοὶ κατὰ καιρὸν καὶ ἄνεμοι </div>
         <div type="line" n="19">καὶ δρόσοι, τά τε πάθη τὰ ἐν τῷ περιέχοντι συμβαίνοντα, </div>
         <div type="line" n="20">διὰ τὴν πρώτην καὶ ἀρχαιόγονον αἰτίαν. Ἕπονται δὲ τούτοις </div>
         <div type="line" n="21">ποταμῶν ἐκροαί, θαλάσσης ἀνοιδήσεις, δένδρων ἐκφύσεις, </div>
         <div type="line" n="22">καρπῶν πεπάνσεις, γοναὶ ζῴων, ἐκτροφαί τε πάντων καὶ ἀκμαὶ </div>
         <div type="line" n="23">καὶ φθίσεις, συμβαλλομένης πρὸς ταῦτα καὶ τῆς ἑκάστου </div>
         <div type="line" n="24">κατασκευῆς, ὡς ἔφην. Ὅταν οὖν ὁ πάντων ἡγεμών τε </div>
         <div type="line" n="25">καὶ γενέτωρ, ἀόρατος ὢν ἄλλῳ πλὴν λογισμῷ, σημήνῃ </div>
         <div type="line" n="26">πάσῃ φύσει μεταξὺ οὐρανοῦ τε καὶ γῆς φερομένῃ, κινεῖται </div>
         <div type="line" n="27">πᾶσα ἐνδελεχῶς ἐν κύκλοις καὶ πέρασιν ἰδίοις, ποτὲ μὲν </div>
         <div type="line" n="28">ἀφανιζομένη ποτὲ δὲ φαινομένη, μυρίας ἰδέας ἀναφαίνουσά </div>
         <div type="line" n="29">τε καὶ πάλιν ἀποκρύπτουσα ἐκ μιᾶς ἀρχῆς. Ἔοικε δὲ κομιδῇ </div>
         <div type="line" n="30">τὸ δρώμενον τοῖς ἐν πολέμου καιροῖς μάλιστα γινομένοις, </div>
      </div>
      <div type="page" n="152">
         <div type="line" n="1">ἐπειδὰν ἡ σάλπιγξ σημήνῃ τῷ στρατοπέδῳ· τότε γὰρ </div>
         <div type="line" n="2">τῆς φωνῆς ἕκαστος ἀκούσας ὁ μὲν ἀσπίδα ἀναιρεῖται, ὁ δὲ </div>
         <div type="line" n="3">θώρακα ἐνδύεται, ὁ δὲ κνημῖδας ἢ κράνος ἢ ζωστῆρα περιτίθεται· </div>
         <div type="line" n="4">καὶ ὁ μὲν ἵππον χαλινοῖς, ὁ δὲ συνωρίδα ἀναβαίνει, ὁ </div>
         <div type="line" n="5">δὲ σύνθημα παρεγγυᾷ· καθίσταται δὲ εὐθέως ὁ μὲν λοχαγὸς </div>
         <div type="line" n="6">εἰς λόχον, ὁ δὲ ταξίαρχος εἰς τάξιν, ὁ δὲ ἱππεὺς ἐπὶ </div>
         <div type="line" n="7">κέρας, ὁ δὲ ψιλὸς εἰς τὴν ἰδίαν ἐκτρέχει χώραν· πάντα δὲ </div>
         <div type="line" n="8">ὑφ’ ἕνα σημάντορα δινεῖται κατὰ πρόσταξιν τοῦ τὸ κράτος </div>
         <div type="line" n="9">ἔχοντος ἡγεμόνος. Οὕτω χρὴ καὶ περὶ τοῦ σύμπαντος φρονεῖν· </div>
         <div type="line" n="10">ὑπὸ γὰρ μιᾶς ῥοπῆς ὀτρυνομένων ἁπάντων γίνεται τὰ </div>
         <div type="line" n="11">οἰκεῖα, καὶ ταύτης ἀοράτου καὶ ἀφανοῦς. Ὅπερ οὐδαμῶς </div>
         <div type="line" n="12">ἐστὶν ἐμπόδιον οὔτε ἐκείνῃ πρὸς τὸ δρᾶν οὔτε ἡμῖν πρὸς τὸ </div>
         <div type="line" n="13">πιστεῦσαι· καὶ γὰρ ἡ ψυχή, δι’ ἣν ζῶμέν τε καὶ οἴκους καὶ </div>
         <div type="line" n="14">πόλεις ἔχομεν, ἀόρατος οὖσα τοῖς ἔργοις αὐτοῖς ὁρᾶται· </div>
         <div type="line" n="15">πᾶς γὰρ ὁ τοῦ βίου διάκοσμος ὑπὸ ταύτης εὕρηται καὶ διατέτακται </div>
         <div type="line" n="16">καὶ συνέχεται, γῆς ἀρόσεις καὶ φυτεύσεις, τέχνης </div>
         <div type="line" n="17">ἐπίνοιαι, χρήσεις νόμων, κόσμος πολιτείας, ἔνδημοι πράξεις, </div>
         <div type="line" n="18">ὑπερόριος πόλεμος, εἰρήνη. Ταῦτα χρὴ καὶ περὶ θεοῦ </div>
         <div type="line" n="19">διανοεῖσθαι, δυνάμει μὲν ὄντος ἰσχυροτάτου, κάλλει δὲ εὐπρεπεστάτου, </div>
         <div type="line" n="20">ζωῇ δὲ ἀθανάτου, ἀρετῇ δὲ κρατίστου, διότι </div>
         <div type="line" n="21">πάσῃ θνητῇ φύσει γενόμενος ἀθεώρητος ἀπ’ αὐτῶν τῶν ἔργων </div>
         <div type="line" n="22">θεωρεῖται. Τὰ γὰρ πάθη, καὶ τὰ δι’ ἀέρος ἅπαντα καὶ </div>
         <div type="line" n="23">τὰ ἐπὶ γῆς καὶ τὰ ἐν ὕδατι, θεοῦ λέγοιτ’ ἂν ὄντως ἔργα εἶναι </div>
         <div type="line" n="24">τοῦ τὸν κόσμον ἐπέχοντος· ἐξ οὗ κατὰ τὸν φυσικὸν </div>
         <div type="line" n="25">Ἐμπεδοκλέα </div>
         <div type="line" n="26">πάνθ’ ὅσα τ’ ἦν ὅσα τ’ ἐστὶν ὅσα τ’ ἔσται ὀπίσσω, δένδρεά τ’ ἐβλάστησε καὶ ἀνέρες ἠδὲ γυναῖκες θῆρές τ’ οἰωνοί τε καὶ ὑδατοθρέμμονες ἰχθῦς. </div>
      </div>
      <div type="page" n="153">
         <div type="line" n="1">Ἔοικε δὲ ὄντως, εἰ καὶ μικρότερον, παραβάλλειν τὸν κόσμον </div>
         <div type="line" n="2">τοῖς ὀμφαλοῖς λεγομένοις τοῖς ἐν ταῖς ψαλῖσι λίθοις, </div>
         <div type="line" n="3">οἳ μέσοι κείμενοι κατὰ τὴν εἰς ἑκάτερον μέρος ἔνδεσιν ἐν ἁρμονίᾳ </div>
         <div type="line" n="4">τηροῦσι καὶ ἐν τάξει τὸ πᾶν σχῆμα τῆς ψαλῖδος καὶ </div>
         <div type="line" n="5">ἀκίνητον. Φασὶ δὲ καὶ τὸν ἀγαλματοποιὸν Φειδίαν κατασκευαζόμενον </div>
         <div type="line" n="6">τὴν ἐν ἀκροπόλει Ἀθηνᾶν ἐν μέσῃ τῇ ταύτης </div>
         <div type="line" n="7">ἀσπίδι τὸ ἑαυτοῦ πρόσωπον ἐντυπώσασθαι, καὶ συνδῆσαι </div>
         <div type="line" n="8">τῷ ἀγάλματι διά τινος ἀφανοῦς δημιουργίας, ὥστε ἐξ ἀνάγκης, </div>
         <div type="line" n="9">εἴ τις βούλοιτο αὐτὸ περιαιρεῖν, τὸ σύμπαν ἄγαλμα </div>
         <div type="line" n="10">λύειν τε καὶ συγχεῖν. Τοῦτον οὖν ἔχει τὸν λόγον ὁ θεὸς </div>
         <div type="line" n="11">ἐν κόσμῳ, συνέχων τὴν τῶν ὅλων ἁρμονίαν τε καὶ σωτηρίαν, </div>
         <div type="line" n="12">πλὴν οὔτε μέσος ὤν, ἔνθα ἡ γῆ τε καὶ ὁ θολερὸς τόπος </div>
         <div type="line" n="13">οὗτος, ἀλλ’ ἄνω καθαρὸς ἐν καθαρῷ χώρῳ βεβηκώς, ὃν ἐτύμως </div>
         <div type="line" n="14">καλοῦμεν οὐρανὸν μὲν ἀπὸ τοῦ ὅρον εἶναι τῶν ἄνω, </div>
         <div type="line" n="15">ὄλυμπον δὲ οἷον ὁλολαμπῆ καὶ παντὸς ζόφου καὶ ἀτάκτου </div>
         <div type="line" n="16">κινήματος κεχωρισμένον, οἷα γίνεται παρ’ ἡμῖν διὰ χειμῶνος </div>
         <div type="line" n="17">καὶ ἀνέμων βίας, ὥσπερ ἔφη καὶ ὁ ποιητὴς Ὅμηρος </div>
         <div type="line" n="18">Οὔλυμπόνδ’, ὅθι φασὶ θεῶν ἕδος ἀσφαλὲς αἰεί ἔμμεναι. Οὔτ’ ἀνέμοισι τινάσσεται οὔτε ποτ’ ὄμβρῳ δεύεται, οὔτε χιὼν ἐπιπίλναται, ἀλλὰ μάλ’ αἴθρη πέπταται ἀννέφελος, λευκὴ δ’ ἀναδέδρομεν αἴγλη. </div>
         <div type="line" n="19">Συνεπιμαρτυρεῖ δὲ καὶ ὁ βίος ἅπας, τὴν ἄνω χώραν ἀποδοὺς </div>
         <div type="line" n="20">θεῷ· καὶ γὰρ πάντες οἱ ἄνθρωποι ἀνατείνομεν τὰς χεῖρας </div>
         <div type="line" n="21">εἰς τὸν οὐρανὸν εὐχὰς ποιούμενοι. Καθ’ ὃν λόγον οὐ κακῶς </div>
         <div type="line" n="22">κἀκεῖνο ἀναπεφώνηται </div>
         <div type="line" n="23">Ζεὺς δ’ ἔλαχ’ οὐρανὸν εὐρὺν ἐν αἰθέρι καὶ νεφέλῃσιν. </div>
         <div type="line" n="24">Διὸ καὶ τῶν αἰσθητῶν τὰ τιμιώτατα τὸν αὐτὸν ἐπέχει τόπον, </div>
         <div type="line" n="25">ἄστρα τε καὶ ἥλιος καὶ σελήνη. Μόνα τε τὰ οὐράνια </div>
      </div>
      <div type="page" n="154">
         <div type="line" n="1">διὰ τοῦτο ἀεὶ τὴν αὐτὴν σώζοντα τάξιν διακεκόσμηται, </div>
         <div type="line" n="2">καὶ οὔ ποτε ἀλλοιωθέντα μετεκινήθη, καθάπερ τὰ ἐπὶ γῆς </div>
         <div type="line" n="3">εὔτρεπτα ὄντα πολλὰς ἑτεροιώσεις καὶ πάθη ἀναδέδεκται· </div>
         <div type="line" n="4">σεισμοί τε γὰρ ἤδη βίαιοι πολλὰ μέρη τῆς γῆς ἀνέρρηξαν, </div>
         <div type="line" n="5">ὄμβροι τε κατέκλυσαν ἐξαίσιοι καταρραγέντες, ἐπιδρομαί </div>
         <div type="line" n="6">τε κυμάτων καὶ ἀναχωρήσεις πολλάκις καὶ ἠπείρους ἐθαλάττωσαν </div>
         <div type="line" n="7">καὶ θαλάττας ἠπείρωσαν, βίαι τε πνευμάτων καὶ </div>
         <div type="line" n="8">τυφώνων ἔστιν ὅτε πόλεις ὅλας ἀνέτρεψαν, πυρκαϊαί τε καὶ </div>
         <div type="line" n="9">φλόγες αἱ μὲν ἐξ οὐρανοῦ γενόμεναι πρότερον, ὥσπερ φασίν, </div>
         <div type="line" n="10">ἐπὶ Φαέθοντος τὰ πρὸς ἕω μέρη κατέφλεξαν, αἱ δὲ πρὸς </div>
         <div type="line" n="11">ἑσπέραν ἐκ γῆς ἀναβλύσασαι καὶ ἐκφυσήσασαι, καθάπερ τῶν </div>
         <div type="line" n="12">ἐν Αἴτνῃ κρατήρων ἀναρραγέντων καὶ ἀνὰ τὴν γῆν φερομένων </div>
         <div type="line" n="13">χειμάρρου δίκην. Ἔνθα καὶ τὸ τῶν εὐσεβῶν γένος ἐξόχως </div>
         <div type="line" n="14">ἐτίμησε τὸ δαιμόνιον, περικαταληφθέντων ὑπὸ τοῦ </div>
         <div type="line" n="15">ῥεύματος διὰ τὸ βαστάζειν γέροντας ἐπὶ τῶν ὤμων γονεῖς </div>
         <div type="line" n="16">καὶ σώζειν· πλησίον γὰρ αὐτῶν γενόμενος ὁ τοῦ πυρὸς </div>
         <div type="line" n="17">ποταμὸς ἐξεσχίσθη, παρέτρεψέ τε τοῦ φλογμοῦ τὸ μὲν ἔνθα </div>
         <div type="line" n="18">τὸ δ’ ἔνθα, καὶ ἐτήρησεν ἀβλαβεῖς ἅμα τοῖς γονεῦσι τοὺς </div>
         <div type="line" n="19">νεανίσκους. Καθόλου δέ, ὅπερ ἐν νηῒ μὲν κυβερνήτης, ἐν ἅρματι </div>
         <div type="line" n="20">δὲ ἡνίοχος, ἐν χορῷ δὲ κορυφαῖος, ἐν πόλει δὲ νόμος, </div>
         <div type="line" n="21">ἐν στρατοπέδῳ δὲ ἡγεμών, τοῦτο θεὸς ἐν κόσμῳ, πλὴν καθ’ </div>
         <div type="line" n="22">ὅσον τοῖς μὲν καματηρὸν τὸ ἄρχειν πολυκίνητόν τε καὶ πολυμέριμνον, </div>
         <div type="line" n="23">τῷ δὲ ἄλυπον ἄπονόν τε καὶ πάσης κεχωρισμένον </div>
         <div type="line" n="24">σωματικῆς ἀσθενείας· ἐν ἀκινήτῳ γὰρ ἱδρυμένος πάντα </div>
         <div type="line" n="25">κινεῖ καὶ περιάγει, ὅπου βούλεται καὶ ὅπως, ἐν διαφόροις </div>
         <div type="line" n="26">ἰδέαις τε καὶ φύσεσιν, ὥσπερ ἀμέλει καὶ ὁ τῆς πόλεως νόμος </div>
         <div type="line" n="27">ἀκίνητος ὢν ἐν ταῖς τῶν χρωμένων ψυχαῖς πάντα οἰκονομεῖ </div>
         <div type="line" n="28">τὰ κατὰ τὴν πολιτείαν· ἐφεπόμενοι γὰρ αὐτῷ δῆλον </div>
      </div>
      <div type="page" n="155">
         <div type="line" n="1">ὅτι ἐξίασιν ἄρχοντες. μὲν ἐπὶ τὰ ἀρχεῖα, θεσμοθέται δὲ εἰς </div>
         <div type="line" n="2">τὰ οἰκεῖα δικαστήρια, βουλευταὶ δὲ καὶ ἐκκλησιασταὶ εἰς συνέδρια </div>
         <div type="line" n="3">τὰ προσήκοντα, καὶ ὁ μέν τις εἰς τὸ πρυτανεῖον βαδίζει </div>
         <div type="line" n="4">σιτησόμενος, ὁ δὲ πρὸς τοὺς δικαστὰς ἀπολογησόμενος, </div>
         <div type="line" n="5">ὁ δὲ εἰς τὸ δεσμωτήριον ἀποθανούμενος. Γίνονται δὲ καὶ </div>
         <div type="line" n="6">δημοθοινίαι νόμιμοι καὶ πανηγύρεις ἐνιαύσιοι, θεῶν τε θυσίαι </div>
         <div type="line" n="7">καὶ ἡρώων θεραπεῖαι καὶ χοαὶ κεκμηκότων· ἄλλα δὲ ἄλλοις </div>
         <div type="line" n="8">ἐνεργούμενα κατὰ μίαν πρόσταξιν ἢ νόμιμον ἐξουσίαν σώζει </div>
         <div type="line" n="9">τὸ τοῦ ποιήσαντος ὄντως </div>
         <div type="line" n="10">πόλις δ’ ὁμοῦ μὲν θυμιαμάτων γέμει, ὁμοῦ δὲ παιάνων τε καὶ στεναγμάτων. </div>
         <div type="line" n="11">Οὕτως ὑποληπτέον καὶ ἐπὶ τῆς μείζονος πόλεως, λέγω δὲ </div>
         <div type="line" n="12">τοῦδε τοῦ κόσμου· νόμος μὲν γὰρ ἡμῖν ἰσοκλινὴς ὁ θεός, </div>
         <div type="line" n="13">οὐδεμίαν ἐπιδεχόμενος διόρθωσιν ἢ μετάθεσιν, κρείττων δέ, </div>
         <div type="line" n="14">οἶμαι, καὶ βεβαιότερος τῶν ἐν ταῖς κύρβεσιν ἀναγεγραμμένων. </div>
         <div type="line" n="15">Ἡγουμένου δὲ ἀεικινήτως αὐτοῦ καὶ ἐμμελῶς ὁ </div>
         <div type="line" n="16">σύμπας διοικονομεῖται διάκοσμος οὐρανοῦ καὶ γῆς, μεμερισμένος </div>
         <div type="line" n="17">κατὰ τὰς φύσεις πάσας διὰ τῶν οἰκείων σπερμάτων </div>
         <div type="line" n="18">εἴς τε τὰ φυτὰ καὶ ζῷα, κατὰ γένη τε καὶ εἴδη· καὶ γὰρ ἄμπελοι </div>
         <div type="line" n="19">καὶ φοίνικες καὶ περσέαι συκαῖ τε γλυκεραὶ καὶ ἐλαῖαι, </div>
         <div type="line" n="20">ὥς φησιν ὁ ποιητής, τὰ δὲ ἄκαρπα μὲν ἄλλας δὲ παρεχόμενα </div>
         <div type="line" n="21">χρείας, πλάτανοι καὶ πίτυες καὶ πύξοι </div>
         <div type="line" n="22">κλήθρη τ’ αἴγειρός τε καὶ εὐώδης κυπάρισσος, </div>
         <div type="line" n="23">αἵ τε καρπὸν ὀπώρης ἡδὺν ἄλλως δὲ δυσθησαύριστον </div>
         <div type="line" n="24">φέρουσαι, </div>
         <div type="line" n="25">ὄχναι καὶ ῥοιαὶ καὶ μηλέαι ἀγλαόκαρποι, </div>
         <div type="line" n="26">τῶν τε ζῴων τά τε ἄγρια καὶ ἥμερα, τά τε ἐν ἀέρι καὶ </div>
         <div type="line" n="27">ἐπὶ γῆς καὶ ἐν ὕδατι βοσκόμενα, γίνεται καὶ ἀκμάζει καὶ </div>
      </div>
      <div type="page" n="156">
         <div type="line" n="1">φθείρεται τοῖς τοῦ θεοῦ πειθόμενα θεσμοῖς· πᾶν γὰρ ἑρπετὸν </div>
         <div type="line" n="2">τὴν γῆν νέμεται, ὥς φησιν Ἡράκλειτος. </div>
         <div type="line" n="3">Εἶς δὲ ὢν πολυώνυμός ἐστι, κατονομαζόμενος τοῖς πάθεσι </div>
         <div type="line" n="4">πᾶσιν ἅπερ αὐτὸς νεοχμοῖ. Καλοῦμεν δὲ αὐτὸν καὶ Ζῆνα </div>
         <div type="line" n="5">καὶ Δία, παραλλήλως χρώμενοι τοῖς ὀνόμασιν, ὡς ἂν εἰ </div>
         <div type="line" n="6">λέγοιμεν δι’ ὃν ζῶμεν. Κρόνου δὲ παῖς καὶ χρόνου λέγεται </div>
         <div type="line" n="7">διήκων ἐξ αἰῶνος ἀτέρμονος εἰς ἕτερον αἰῶνα· ἀστραπαῖός τε </div>
         <div type="line" n="8">καὶ βρονταῖος καὶ αἴθριος καὶ αἰθέριος κεραύνιός τε καὶ </div>
         <div type="line" n="9">ὑέτιος ἀπὸ τῶν ὑετῶν καὶ κεραυνῶν καὶ τῶν ἄλλων καλεῖται. </div>
         <div type="line" n="10">Καὶ μὴν ἐπικάρπιος μὲν ἀπὸ τῶν καρπῶν, πολιεὺς δὲ ἀπὸ </div>
         <div type="line" n="11">τῶν πόλεων ὀνομάζεται, γενέθλιός τε καὶ ἕρκειος καὶ ὁμόγνιος </div>
         <div type="line" n="12">καὶ πάτριος ἀπὸ τῆς πρὸς ταῦτα κοινωνίας, ἑταιρεῖός </div>
         <div type="line" n="13">τε καὶ φίλιος καὶ ξένιος καὶ στράτιος καὶ τροπαιοῦχος </div>
         <div type="line" n="14">καθάρσιός τε καὶ παλαμναῖος καὶ ἱκέσιος καὶ μειλίχιος, </div>
         <div type="line" n="15">ὥσπερ οἱ ποιηταὶ λέγουσι, σωτήρ τε καὶ ἐλευθέριος ἐτύμως, </div>
         <div type="line" n="16">ὡς δὲ τὸ πᾶν εἰπεῖν, οὐράνιός τε καὶ χθόνιος, πάσης ἐπώνυμος </div>
         <div type="line" n="17">ὢν φύσεώς τε καὶ τύχης ἅτε πάντων αὐτὸς αἴτιος ὤν. </div>
         <div type="line" n="18">Διὸ καὶ ἐν τοῖς Ὀρφικοῖς οὐ κακῶς λέγεται </div>
         <div type="line" n="19">Ζεὺς πρῶτος γένετο, Ζεὺς ὕστατος ἀργικέραυνος· Ζεὺς κεφαλή, Ζεὺς μέσσα· Διὸς δ’ ἐκ πάντα τέτυκται. Ζεὺς πυθμὴν γαίης τε καὶ οὐρανοῦ ἀστερόεντος. Ζεὺς ἄρσην γένετο, Ζεὺς ἄμβροτος ἔπλετο νύμφη. Ζεὺς πνοιὴ πάντων, Ζεὺς ἀκαμάτου πυρὸς ὁρμή. Ζεὺς πόντοῦ ῥίζα, Ζεὺς ἥλιος ἠδὲ σελήνη. Ζεὺς βασιλεύς, Ζεὺς ἀρχὸς ἁπάντων ἀργικέραυνος· πάντας γὰρ κρύψας αὖθις φάος ἐς πολυγηθές ἐξ ἱερῆς κραδίης ἀνενέγκατο, μέρμερα ῥέζων. </div>
      </div>
      <div type="page" n="157">
         <div type="line" n="1">Οἶμαι δὲ καὶ τὴν ἀνάγκην οὐκ ἄλλο τι λέγεσθαι πλὴν τοῦτον, </div>
         <div type="line" n="2">οἱονεὶ ἀνίκητον οὐσίαν ὄντα, εἱμαρμένην δὲ διὰ τὸ </div>
         <div type="line" n="3">εἴρειν τε καὶ χωρεῖν ἀκωλύτως, πεπρωμένην δὲ διὰ τὸ πεπερατῶσθαι </div>
         <div type="line" n="4">πάντα καὶ μηδὲν ἐν τοῖς οὖσιν ἄπειρον εἶναι, καὶ </div>
         <div type="line" n="5">μοῖραν ἀπὸ τοῦ μεμερίσθαι, Νέμεσιν δὲ ἀπὸ τῆς ἑκάστῳ </div>
         <div type="line" n="6">διανεμήσεως, Ἀδράστειαν δὲ ἀναπόδραστον αἰτίαν οὖσαν </div>
         <div type="line" n="7">κατὰ φύσιν, αἶσαν δὲ ἀεὶ οὖσαν. Τά τε περὶ τὰς μοίρας </div>
         <div type="line" n="8">καὶ τὸν ἄτρακτον εἰς τοῦτό πως νεύει· τρεῖς μὲν γὰρ οἱ μοῖραι </div>
         <div type="line" n="9">κατὰ τοὺς χρόνους μεμερισμέναι, νῆμα δὲ ἀτράκτου τὸ </div>
         <div type="line" n="10">μὲν ἐξειργασμένον, τὸ δὲ μέλλον, τὸ δὲ περιστρεφόμενον· </div>
         <div type="line" n="11">τέτακται δὲ κατὰ μὲν τὸ γεγονὸς μία τῶν μοιρῶν, Ἄτροπος, </div>
         <div type="line" n="12">ἐπεὶ τὰ παρελθόντα πάντα ἄτρεπτά ἐστιν, κατὰ δὲ τὸ </div>
         <div type="line" n="13">μέλλον Λάχεσις (εἰς πάντα γὰρ ἡ κατὰ φύσιν μένει λῆξις), </div>
         <div type="line" n="14">κατὰ δὲ τὸ ἐνεστὸς Κλωθώ, συμπεραίνουσά τε καὶ κλώθουσα </div>
         <div type="line" n="15">ἑκάστῳ τὰ οἰκεῖα. Περαίνεται δὲ καὶ ὁ μῦθος οὐκ </div>
         <div type="line" n="16">ἀτάκτως. Ταῦτα δὲ πάντα ἐστὶν οὐκ ἄλλο τι πλὴν ὁ </div>
         <div type="line" n="17">θεός, καθάπερ καὶ ὁ γενναῖος Πλάτων φησίν. Ὁ μὲν δὴ </div>
         <div type="line" n="18">θεός, ὥσπερ ὁ παλαιὸς λόγος, ἀρχήν τε καὶ τελευτὴν καὶ </div>
         <div type="line" n="19">μέσα τῶν ὄντων ἁπάντων ἔχων, εὐθείᾳ περαίνει κατὰ φύσιν </div>
         <div type="line" n="20">πορευόμενος· τῷ δὲ ἀεὶ ξυνέπεται δίκη, τῶν ἀπολειπομένων </div>
         <div type="line" n="21">τοῦ θείου νόμου τιμωρός, ἧς ὁ εὐδαιμονήσειν μέλλων μακάριός </div>
         <div type="line" n="22">τε καὶ εὐδαίμων ἐξ ἀρχῆς εὐθὺς μέτοχος εἴη. </div>
      </div>
   </body>
   
</TAN-T>
