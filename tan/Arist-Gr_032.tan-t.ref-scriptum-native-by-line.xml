<?xml version="1.0" encoding="UTF-8"?>
<!--<?xml-model href="http://textalign.net/release/TAN-2018/schemas/TAN-TEI.rnc" type="application/relax-ng-compact-syntax"?>
<?xml-model href="http://textalign.net/release/TAN-2018/schemas/TAN-TEI.sch" type="application/xml" schematypens="http://purl.oclc.org/dsdl/schematron"?>-->
<TAN-T xmlns="tag:textalign.net,2015:ns"
       TAN-version="2018"
       id="tag:kalvesmaki.com,2014:conversion:tan-tei:dcgas-Arist-Gr_032.ref-scriptum-native-by-line">
   
   <head>
      <name>De respiratione by Aristotle in grc published 1837</name>
      <license which="public zero"/>
      <licensor who="mjs grc"/>
      <key>
         <IRI>tag:kalvesmaki.com,2014:tan-key:dcgas</IRI>
         <name>Definitions of entities mentioned in DCGAS files</name>
         <location href="key/DCGAS.TAN-key.xml" when-accessed="2018-02-06-05:00"/>
      </key>
      <source which="Aristotelis Aristotle 1837"/>
      <see-also relationship="resegmented">
         <IRI>tag:kalvesmaki.com,2014:conversion:tan-tei:dcgas-Arist-Gr_032</IRI>
         <name>De respiratione by Aristotle in grc published 1837</name>
         <location href="Arist-Gr_032.tan-tei.xml" when-accessed="2018-02-07-05:00"/>
      </see-also>
      <see-also relationship="resegmented">
         <IRI>tag:kalvesmaki.com,2014:conversion:tan-tei:dcgas-Arist-Gr_032.ref-logical-native</IRI>
         <name>De respiratione by Aristotle in grc published 1837 as TAN-T following original leaf divs and converting nesting elements to &lt;div&gt;s</name>
         <location href="Arist-Gr_032.tan-t.ref-logical-native.xml"
                   when-accessed="2018-02-07-05:00"/>
      </see-also>
      <definitions>
         <algorithm xml:id="xslt1">
            <IRI>tag:textalign.net,2015:stylesheet:convert-tan-tei-to-tan-t</IRI>
            <name>Stylesheet to create a TAN file.</name>
            <desc>Stylesheet at: ../../do%20things/configure%20parameters/parameters-for-TAN-output.xsl</desc>
         </algorithm>
         <work which="De respiratione"/>
         <div-type xml:id="page" which="page"/>
         <div-type xml:id="line" which="line (physical)"/>
         <div-type xml:id="chapter" which="chapter"/>
         <algorithm xml:id="xslt">
            <IRI>tag:kalvesmaki.com,2014:stylesheet:convert-dcgas-to-tan</IRI>
            <name>Stylesheet for converting TEI.2 from the Digital Corpus for Greco-Arabic
                        Studies to TAN-TEI</name>
         </algorithm>
         <person xml:id="mjs" which="Mark J. Schiefsky"/>
         <person xml:id="grc" which="Gregory R. Crane"/>
         <role xml:id="stylesheet" which="stylesheet"/>
         <role xml:id="editor" which="editor"/>
         <role xml:id="funder" which="funder"/>
         <organization xml:id="awmf" which="Andrew W. Mellon Foundation"/>
         <relationship which="resegmented copy" xml:id="resegmented"/>
      </definitions>
      
      <resp who="xslt1" roles="stylesheet"/>
      <resp who="xslt" roles="stylesheet"/>
      <resp who="mjs grc" roles="editor"/>
      <resp roles="funder" who="awmf"/>
      <change who="xslt" when="2018-02-06-05:00">Converted from original file at Arist-Gr_032</change>
      <change who="xslt1" when="2018-02-07T00:15:33.808-05:00">Converted from TAN-TEI to TAN-T.</change>
      </head>
   
      <body xml:lang="grc"> 
         <div type="page" n="329"> 
         <div type="line" n="1">ΠΕΡΙ ΑΝΑΠΝΟΗΣ. </div>
         <div type="line" n="2">Περὶ γὰρ ἀναπνοῆς ὀλίγοι μέν τινες τῶν πρότερον </div>
         <div type="line" n="3">φυσικῶν εἰρήκασιν· τίνος μέντοι χάριν ὑπάρχει τοῖς ζῴοις, </div>
         <div type="line" n="4">οἱ μὲν οὐδὲν ἀπεφήναντο, οἱ δὲ εἰρήκασι μέν, οὐ καλῶς δ’ </div>
         <div type="line" n="5">εἰρήκασιν ἀλλ’ ἀπειροτέρως τῶν συμβαινόντων. Ἔτι δὲ </div>
         <div type="line" n="6">πάντα τὰ ζῷά φασιν ἀναπνεῖν· τοῦτο δ’ οὐκ ἔστιν ἀληθές. </div>
         <div type="line" n="7">Ὥστ’ ἀναγκαῖον περὶ τούτων πρῶτον ἐπελθεῖν, ὅπως μὴ </div>
         <div type="line" n="8">δοκῶμεν ἀπόντων κενὴν κατηγορεῖν. Ὅτι μὲν οὖν ὅσα </div>
         <div type="line" n="9">πλεύμονα ἔχει τῶν ζῴων, ἀναπνεῖ πάντα, φανερόν. Ἀλλὰ </div>
         <div type="line" n="10">καὶ τούτων αὐτῶν ὅσα μὲν ἄναιμον ἔχει τὸν πλεύμονα καὶ </div>
         <div type="line" n="11">σομφόν, ἧττον δέονται τῆς ἀναπνοῆς· διὸ πολὺν χρόνον ἐν </div>
         <div type="line" n="12">τοῖς ὕδασι δύνανται διαμένειν παρὰ τὴν τοῦ σώματος </div>
         <div type="line" n="13">ἰσχύν. Τὸν δὲ πλεύμονα σομφὸν ἔχει πάντα τὰ ᾠοτοκοῦντα, </div>
         <div type="line" n="14">οἷον τὸ τῶν βατράχων γένος. Ἔτι δὲ αἱ ἑμύδες τε </div>
         <div type="line" n="15">καὶ χελῶναι πολὺν χρόνον μένουσιν ἐν τοῖς ὑγροῖς· ὁ γὰρ </div>
         <div type="line" n="16">πλεύμων ὀλίγην ἔχει θερμότητα· ὀλίγαιμον γὰρ ἔχουσιν </div>
         <div type="line" n="17">αὐτόν· ἐμφυσώμενος οὖν αὐτὸς τῇ κινήσει καταψύχει καὶ </div>
      </div>
      <div type="page" n="330">
         <div type="line" n="1">ποιεῖ διαμένειν πολὺν χρόνον. Ἐὰν μέντοι βιάζηταί τις </div>
         <div type="line" n="2">λίαν κατέχων πολὺν χρόνον, ἀποπνίγονται πάντα· οὐδὲν </div>
         <div type="line" n="3">γὰρ τῶν τοιούτων δέχεται τὸ ὕδωρ ὥσπερ οἱ ἰχθῦς. Τὰ </div>
         <div type="line" n="4">δ’ ἔναιμον ἔχοντα τὸν πλεύμονα πάντα μᾶλλον δεῖται τῆς </div>
         <div type="line" n="5">ἀναπνοῆς διὰ τὸ πλῆθος τῆς θερμότητος· τῶν δ’ ἄλλων ὅσα </div>
         <div type="line" n="6">μὴ ἔχει πλεύμονα, οὐδὲν ἀναπνεῖ. </div>
         <div type="line" n="7">Δημόκριτος μὲν οὖν ὁ Ἀβδηρίτης καί τινες ἄλλοι τῶν </div>
         <div type="line" n="8">περὶ ἀναπνοῆς εἰρηκότων οὐδὲν περὶ τῶν ἄλλων διωρίκασι </div>
         <div type="line" n="9">ζῴων, ἐοίκασι μέντοι λέγειν ὡς πάντων ἀναπνεόντων· Ἀναξαγόρας </div>
         <div type="line" n="10">δὲ καὶ Διογένης, πάντα φάσκοντες ἀναπνεῖν, περὶ </div>
         <div type="line" n="11">τῶν ἰχθύων καὶ τῶν ὀστρείων λέγουσι τίνα τρόπον ἀναπνέουσιν. </div>
         <div type="line" n="12">Καί φησιν Ἀναξαγόρας μέν, ὅταν ἀφῶσι τὸ ὕδωρ </div>
         <div type="line" n="13">διὰ τῶν βραγχίων, τὸν ἐν τῷ στόματι γινόμενον ἀέρα ἕλκοντας </div>
         <div type="line" n="14">ἀναπνεῖν τοὺς ἰχθῦς· οὐ γὰρ εἶναι κενὸν οὐδέν· </div>
         <div type="line" n="15">Διογένης δ’ ὅταν ἀφῶσι τὸ ὕδωρ διὰ τῶν βραγχίων, ἐκ τοῦ </div>
         <div type="line" n="16">περὶ τὸ στόμα περιεστῶτος ὕδατος ἕλκειν τῷ κενῷ τῷ ἐν </div>
         <div type="line" n="17">τῷ στόματι τὸν ἀέρα, ὡς ἐνόντος ἐν τῷ ὕδατι ἀέρος. Ταῦτα </div>
         <div type="line" n="18">δ’ ἐστὶν ἀδύνατα. Πρῶτον μὲν γὰρ τὸ ἥμισυ τοῦ πράγματος </div>
         <div type="line" n="19">ἀφαιροῦσι, διὰ τὸ τὸ κοινὸν ἐπὶ θατέρου λέγεσθαι μόνον. </div>
         <div type="line" n="20">Ἀναπνοὴ γὰρ καλεῖται, ταύτης δὲ τὸ μὲν ἐκπνοή </div>
         <div type="line" n="21">ἐστι τὸ δ’ εἰσπνοή· περὶ ἧς οὐθὲν λέγουσι, τίνα τρόπον </div>
         <div type="line" n="22">ἐκπνέουσι τὰ τοιαῦτα τῶν ζῴων. Οὐδ’ ἐνδέχεται αὐτοῖς </div>
         <div type="line" n="23">εἰπεῖν· ὅταν γὰρ ἀναπνεύσωσι, ταύτῃ ᾗ ἀνέπνευσαν πάλιν </div>
         <div type="line" n="24">δεῖ ἐκπνεῖν, καὶ τοῦτο ποιεῖν ἀεὶ παραλλάξ, ὥστε συμβαίνει </div>
         <div type="line" n="25">ἅμα δέχεσθαι τὸ ὕδωρ κατὰ τὸ στόμα καὶ ἐκπνεῖν. </div>
      </div>
      <div type="page" n="331">
         <div type="line" n="1">Ἀνάγκη δ’ ἀπαντῶντα ἐμποδίζειν θάτερον θατέρῳ. Εἶτα </div>
         <div type="line" n="2">ὅταν ἀφῶσι τὸ ὕδωρ, τότε ἐκπνέουσι κατὰ τὸ στόμα ἢ </div>
         <div type="line" n="3">κατὰ τὰ βράγχια, ὥστε συμβαίνει ἅμα ἐκπνεῖν καὶ ἀναπνεῖν· </div>
         <div type="line" n="4">τότε γάρ φασιν αὐτὸ ἀναπνεῖν. Ἄμα δ’ ἀναπνεῖν καὶ </div>
         <div type="line" n="5">ἐκπνεῖν ἀδύνατον. Ὤστ’ εἰ ἀνάγκη τὰ ἀναπνέοντα ἐκπνεῖν </div>
         <div type="line" n="6">καὶ εἰσπνεῖν, ἐκπνεῖν δὲ μὴ ἐνδέχεται μηδὲν αὐτῶν, φανερὸν </div>
         <div type="line" n="7">ὡς οὐδ’ ἀναπνεῖ αὐτῶν οὐδέν. </div>
         <div type="line" n="8">Ἔτι δὲ τὸ φάναι τὸν ἀέρα ἕλκειν ἐκ τοῦ στόματος ἢ </div>
         <div type="line" n="9">ἐκ τοῦ ὕδατος διὰ τοῦ στόματος ἀδύνατον· οὐ γὰρ ἔχουσιν </div>
         <div type="line" n="10">ἀρτηρίαν διὰ τὸ πλεύμονα μὴ ἔχειν, ἀλλ’ εὐθὺς ἡ κοιλία </div>
         <div type="line" n="11">πρὸς τῷ στόματί ἐστιν, ὥστ’ ἀναγκαῖον τῇ κοιλίᾳ ἕλκειν. </div>
         <div type="line" n="12">Τοῦτο δὲ κἂν τἆλλα ἐποίει ζῷα· νῦν δὲ οὐ ποιοῦσιν. Κἂν </div>
         <div type="line" n="13">ἐκεῖνα δ’ ἔξω τοῦ ὑγροῦ ὄντα ἐπιδήλως ἂν αὐτὸ ἐποίει· φαίνεται </div>
         <div type="line" n="14">δ’ οὐ ποιοῦντ’ αὐτό. Ἔτι πάντων τῶν ἀναπνεόντων </div>
         <div type="line" n="15">καὶ ἑλκόντων τὸ πνεῦμα ὁρῶμεν γινομένην κίνησίν τινα </div>
         <div type="line" n="16">τοῦ μορίου τοῦ ἕλκοντος, ἐπὶ δὲ τῶν ἰχθύων οὐ συμβαῖνον· </div>
         <div type="line" n="17">οὐδὲν γὰρ φαίνονται κινοῦντες τῶν περὶ τὴν κοιλίαν, ἀλλ’ ἢ </div>
         <div type="line" n="18">τὰ βράγχια μόνον, καὶ ἐν τῷ ὑγρῷ καὶ εἰς τὸ ξηρὸν ἐκπεσόντες, </div>
         <div type="line" n="19">ὅταν σπαίρωσιν. Ἔτι ὅταν ἀποθνήσκῃ πνιγόμενα </div>
         <div type="line" n="20">ἐν τοῖς ὑγροῖς πάντα τὰ ἀναπνέοντα, γίνονται πομφόλυγες </div>
         <div type="line" n="21">τοῦ πνεύματος ἐξιόντος βιαίως, οἷον ἐάν τις βιάζηται χελώνας </div>
         <div type="line" n="22">ἢ βατράχους ἤ τι ἄλλο τῶν τοιούτων γενῶν· ἐπὶ δὲ τῶν </div>
         <div type="line" n="23">ἰχθύων οὐ συμβαίνει πειρωμένοις πάντα τρόπον, ὡς οὐκ ἐχόντων </div>
         <div type="line" n="24">πνεῦμα θύραθεν οὐθέν. Ὄν τε τρόπον λέγουσι γίνεσθαι </div>
         <div type="line" n="25">τὴν ἀναπνοὴν αὐτοῖς, ἐνδέχεται καὶ τοῖς ἀνθρώποις οὖσιν </div>
         <div type="line" n="26">ἐν τῷ ὑγρῷ συμβαίνειν· εἰ γὰρ καὶ οἱ ἰχθύες ἕλκουσιν </div>
         <div type="line" n="27">ἐκ τοῦ πέριξ ὕδατος τῷ στόματι, διὰ τί τοῦτο οὐκ ἂν </div>
      </div>
      <div type="page" n="332">
         <div type="line" n="1">ποιοῖμεν καὶ οἱ ἄνθρωποι καὶ τἆλλα ζῷα; Καὶ τὸν ἐκ τοῦ </div>
         <div type="line" n="2">στόματος δ’ ἂν ἕλκοιμεν ὁμοίως τοῖς ἰχθύσιν. Ὤστ’ εἴπερ </div>
         <div type="line" n="3">κἀκεῖνα ἦν δυνατά, καὶ ταῦτ’ ἂν ἦν· ἐπεὶ δ’ οὐκ ἔστι, δῆλον </div>
         <div type="line" n="4">ὡς οὐδ’ ἐπ’ ἐκείνων ἐστίν. Πρὸς δὲ τούτοις διὰ τίν’ αἰτίαν </div>
         <div type="line" n="5">ἐν τῷ ἀέρι ἀποθνήσκουσι καὶ φαίνονται ἀσπαρίζοντα ὥσπερ </div>
         <div type="line" n="6">τὰ πνιγόμενα, εἴπερ ἀναπνέουσιν; Οὐ γὰρ δὴ τροφῆς γε </div>
         <div type="line" n="7">ἐνδείᾳ τοῦτο πάσχουσιν. Ἢν γὰρ λέγει Διογένης αἰτίαν, </div>
         <div type="line" n="8">εὐήθης· φησὶ γὰρ ὅτι τὸν ἀέρα πολὺν ἕλκουσι λίαν ἐν τῷ </div>
         <div type="line" n="9">ἀέρι, ἐν δὲ τῷ ὕδατι μέτριον, καὶ διὰ τοῦτ’ ἀποθνήσκειν. </div>
         <div type="line" n="10">Καὶ γὰρ ἐπὶ τῶν πεζῶν ἔδει δυνατὸν εἶναι τοῦτο συμβαίνειν· </div>
         <div type="line" n="11">νῦν δ’ οὐδὲν τῷ σφόδρα ἀναπνεῦσαι ἀποπνίγεται πεζὸν </div>
         <div type="line" n="12">ζῷον. Ἔτι δ’ εἰ πάντα ἀναπνεῖ, δῆλον ὅτι καὶ τὰ ἔντομα </div>
         <div type="line" n="13">τῶν ζῴων ἀναπνεῖ· φαίνεται δ’ αὐτῶν πολλὰ διατεμνόμενα </div>
         <div type="line" n="14">ζῆν, οὐ μόνον εἰς δύο μέρη ἀλλὰ καὶ εἰς πλείω, οἷον αἱ καλούμεναι </div>
         <div type="line" n="15">σκολόπενδραι· ἃ πῶς ἢ τίνι ἐνδέχεται ἀναπνεῖν; </div>
         <div type="line" n="16">Αἴτιον δὲ μάλιστα τοῦ μὴ λέγεσθαι περὶ αὐτῶν καλῶς τό </div>
         <div type="line" n="17">τε τῶν μορίων ἀπείρους εἶναι τῶν ἐντός, καὶ μὴ λαμβάνειν </div>
         <div type="line" n="18">ἕνεκά τινος τὴν φύσιν πάντα ποιεῖν· ζητοῦντες γὰρ τίνος </div>
         <div type="line" n="19">ἕνεκα ἡ ἀναπνοὴ τοῖς ζῴοις ὑπάρχει, καὶ ἐπὶ τῶν μορίων </div>
         <div type="line" n="20">τοῦτ’ ἐπισκοποῦντες, οἷον ἐπὶ βραγχίων καὶ πλεύμονος, εὗρον </div>
         <div type="line" n="21">ἂν θᾶττον τὴν αἰτίαν. </div>
         <div type="line" n="22">Δημόκριτος δ’ ὅτι μὲν ἐκ τῆς ἀναπνοῆς συμβαίνει τι τοῖς </div>
         <div type="line" n="23">ἀναπνέουσι λέγει, φάσκων κωλύειν ἐκθλίβεσθαι τὴν ψυχήν· </div>
         <div type="line" n="24">οὐ μέντοι ὡς τούτου γ’ ἕνεκα ποιήσασαν τοῦτο τὴν φύσιν </div>
         <div type="line" n="25">οὐθὲν εἴρηκεν· ὅλως γὰρ ὥσπερ καὶ οἱ ἄλλοι φυσικοί, καὶ </div>
         <div type="line" n="26">οὗτος οὐθὲν ἅπτεται τῆς τοιαύτης αἰτίας. Λέγει δ’ ὡς ἡ </div>
         <div type="line" n="27">ψυχὴ καὶ τὸ θερμὸν ταὐτὸν τὰ πρῶτα σχήματα τῶν σφαιροειδῶν. </div>
         <div type="line" n="28">συγκρινομένων οὖν αὐτῶν ὑπὸ τοῦ περιέχοντος </div>
      </div>
      <div type="page" n="333">
         <div type="line" n="1">ἐκθλίβοντος, βοήθειαν γίνεσθαι τὴν ἀναπνοήν φησιν. Ἐν </div>
         <div type="line" n="2">γὰρ τῷ ἀέρι πολὺν ἀριθμὸν εἶναι τῶν τοιούτων ἃ καλεῖ ἐκεῖνος </div>
         <div type="line" n="3">νοῦν καὶ ψυχήν· ἀναπνέοντος οὖν καὶ εἰσιόντος τοῦ </div>
         <div type="line" n="4">ἀέρος συνεισιόντα ταῦτα, καὶ ἀνείργοντα τὴν θλίψιν, </div>
         <div type="line" n="5">κωλύειν τὴν ἐνοῦσαν ἐν τοῖς ζῴοις διιέναι ψυχήν. Καὶ διὰ </div>
         <div type="line" n="6">τοῦτο ἐν τῷ ἀναπνεῖν καὶ ἐκπνεῖν εἶναι τὸ ζῆν καὶ τὸ ἀποθνήσκειν· </div>
         <div type="line" n="7">ὅταν γὰρ κρατῇ τὸ περιέχον συνθλῖβον, καὶ μηκέτι </div>
         <div type="line" n="8">θύραθεν εἰσιὸν δύνηται ἀνείργειν, μὴ δυναμένου </div>
         <div type="line" n="9">ἀναπνεῖν, τότε συμβαίνειν τὸν θάνατον τοῖς ζῴοις· εἶναι </div>
         <div type="line" n="10">γὰρ τὸν θάνατον τὴν τῶν τοιούτων σχημάτων ἐκ τοῦ σώματος </div>
         <div type="line" n="11">ἔξοδον ἐκ τῆς τοῦ περιέχοντος ἐκθλίψεως. Τὴν δ’ </div>
         <div type="line" n="12">αἰτίαν διὰ τί ποτε πᾶσι μὲν ἀναγκαῖον ἀποθανεῖν, οὐ μέντοι </div>
         <div type="line" n="13">ὅτε ἔτυχεν ἀλλὰ κατὰ φύσιν μὲν γήρᾳ, βίᾳ δὲ παρὰ </div>
         <div type="line" n="14">φύσιν, οὐθὲν δεδήλωκεν. Καίτοι ἐχρῆν, ἐπεὶ ὁτὲ μὲν φαίνεται </div>
         <div type="line" n="15">τοῦτο γινόμενον, ὁτὲ δ’ οὐ φαίνεται, πότερον τὸ </div>
         <div type="line" n="16">αἴτιον ἔξωθέν ἐστιν ἢ ἐντός. Οὐ λέγει δὲ οὐδὲ περὶ τῆς </div>
         <div type="line" n="17">ἀρχῆς τοῦ ἀναπνεῖν τί τὸ αἴτιον, πότερον ἔσωθεν ἢ ἔξωθεν· </div>
         <div type="line" n="18">οὐ γὰρ δὴ ὁ θύραθεν νοῦς τηρεῖ τὴν βοήθειαν, ἀλλ’ ἔσωθεν </div>
         <div type="line" n="19">ἡ ἀρχὴ τῆς ἀναπνοῆς γίνεται καὶ τῆς κινήσεως, οὐχ ὡς βιαζομένου </div>
         <div type="line" n="20">τοῦ περιέχοντος. Ἄτοπον δὲ καὶ τὸ ἅμα τὸ </div>
         <div type="line" n="21">περιέχον συνθλίβειν καὶ εἰσιὸν διαστέλλειν. Ἃ μὲν οὖν </div>
         <div type="line" n="22">εἴρηκε καὶ ὥς, σχεδὸν ταῦτ’ ἐστίν. Εἰ δὲ δεῖ νομίζειν </div>
         <div type="line" n="23">ἀληθῆ εἶναι τὰ πρότερον λεχθέντα καὶ μὴ πάντα τὰ ζῷα </div>
         <div type="line" n="24">ἀναπνεῖν, οὐ περὶ παντὸς θανάτου τὴν αἰτίαν ὑποληπτέον </div>
         <div type="line" n="25">εἰρῆσθαι ταύτην, ἀλλὰ μόνον ἐπὶ τῶν ἀναπνεόντων. Οὐ μὴν </div>
         <div type="line" n="26">οὐδ’ ἐπὶ τούτων καλῶς. Δῆλον δ’ ἐκ τῶν συμβαινόντων καὶ </div>
         <div type="line" n="27">τῶν τοιούτων ὧν ἔχομεν πάντες πεῖραν. Ἐν γὰρ ταῖς </div>
      </div>
      <div type="page" n="334">
         <div type="line" n="1">ἀλέαις θερμαινόμενοι μᾶλλον καὶ τῆς ἀναπνοῆς μᾶλλον </div>
         <div type="line" n="2">δεόμεθα καὶ πυκνότερον ἀναπνέομεν πάντες· ὅταν δὲ τὸ </div>
         <div type="line" n="3">πέριξ ᾖ ψυχρὸν καὶ συνάγῃ καὶ συμπηγνύῃ τὸ σῶμα, κατέχειν </div>
         <div type="line" n="4">συμβαίνει τὸ πνεῦμα. Καίτοι τότ’ ἐχρῆν τὸν θύραθεν </div>
         <div type="line" n="5">εἰσιόντα κωλύειν τὴν σύνθλιψιν. Νῦν δὲ γίνεται τοὐναντίον· </div>
         <div type="line" n="6">ὅταν γὰρ πολὺ λίαν ἀθροισθῇ τὸ θερμὸν μὴ ἐκπνεόντων, </div>
         <div type="line" n="7">τότε δέονται τῆς ἀναπνοῆς· ἀναγκαῖον δ’ εἰσπνεύσαντας </div>
         <div type="line" n="8">ἀναπνεῖν. Ἀλεάζοντες δὲ πολλάκις ἀναπνέουσιν, </div>
         <div type="line" n="9">ὡς ἀναψύξεως χάριν ἀναπνέοντες, ὅτε τὸ λεγόμενον </div>
         <div type="line" n="10">ποιεῖ πῦρ ἐπὶ πῦρ. </div>
         <div type="line" n="11">Ἡ δ’ ἐν τῷ Τιμαίῳ γεγραμμένη περίωσις περί τε τῶν </div>
         <div type="line" n="12">ἄλλων ζῴων οὐδὲν διώρικε τίνα τρόπον αὐτοῖς ἡ τοῦ θερμοῦ </div>
         <div type="line" n="13">γίνεται σωτηρία, πότερον τὸν αὐτὸν ἢ δι’ ἄλλην τινὰ αἰτίαν· </div>
         <div type="line" n="14">εἰ μὲν γὰρ μόνοις τὸ τῆς ἀναπνοῆς ὑπάρχει τοῖς πεζοῖς, </div>
         <div type="line" n="15">λεκτέον τὴν αἰτίαν τοῦ μόνοις· εἰ δὲ καὶ τοῖς ἄλλοις, ὁ δὲ </div>
         <div type="line" n="16">τρόπος ἄλλος, καὶ περὶ τούτου διοριστέον, εἴπερ δυνατὸν </div>
         <div type="line" n="17">ἀναπνεῖν πᾶσιν. Ἔτι δὲ καὶ πλασματώδης ὁ τρόπος τῆς </div>
         <div type="line" n="18">αἰτίας. Ἐξιόντος γὰρ ἔξω τοῦ θερμοῦ διὰ τοῦ στόματος, </div>
         <div type="line" n="19">τὸν περιέχοντα ὠθούμενον ἀέρα φερόμενον ἐμπίπτειν εἰς </div>
         <div type="line" n="20">τὸν αὐτὸν τόπον φησὶ διὰ μανῶν οὐσῶν τῶν σαρκῶν, ὅθεν τὸ </div>
         <div type="line" n="21">ἐντὸς ἐξῄει θερμόν, διὰ τὸ μηδὲν εἶναι κενὸν ἀντιπεριισταμένων </div>
         <div type="line" n="22">ἀλλήλοις· θερμανθέντα δὲ πάλιν ἐξιέναι κατὰ τὸν αὐτὸν </div>
         <div type="line" n="23">τόπον, καὶ περιωθεῖν εἴσω διὰ τοῦ στόματος τὸν ἀέρα τὸν </div>
         <div type="line" n="24">ἐκπίπτοντα θερμόν· καὶ τοῦτο δὴ διατελεῖν ἀεὶ ποιοῦντας, </div>
         <div type="line" n="25">ἀναπνέοντάς τε καὶ ἐκπνέοντας. Συμβαίνει δὲ τοῖς οὕτως </div>
         <div type="line" n="26">οἰομένοις πρότερον τὴν ἐκπνοὴν γίνεσθαι τῆς εἰσπνοῆς. </div>
         <div type="line" n="27">Ἔστι δὲ τοὐναντίον. Σημεῖον δέ· γίνεται μὲν γὰρ ἀλλήλοις </div>
         <div type="line" n="28">ταῦτα παρ’ ἄλληλα, τελευτῶντες δὲ ἐκπνέουσιν, ὥστ’ </div>
         <div type="line" n="29">ἀναγκαῖον εἶναι τὴν ἀρχὴν εἰσπνοήν. Ἔτι δὲ τὸ τίνος </div>
      </div>
      <div type="page" n="335">
         <div type="line" n="1">ἕνεκα ταῦθ’ ὑπάρχει τοῖς ζῴοις (λέγω δὲ τὸ ἀναπνεῖν καὶ </div>
         <div type="line" n="2">τὸ ἐκπνεῖν) οὐθὲν εἰρήκασιν οἱ τοῦτον τὸν τρόπον λέγοντες, </div>
         <div type="line" n="3">ἀλλ’ ὡς περὶ συμπτώματός τινος ἀποφαίνονται μόνον. </div>
         <div type="line" n="4">Καίτοι γε κύρια ταῦθ’ ὁρῶμεν τοῦ ζῆν καὶ τελευτᾶν· ὅταν </div>
         <div type="line" n="5">γὰρ ἀναπνεῖν μὴ δύνωνται, τότε συμβαίνει γίνεσθαι τὴν </div>
         <div type="line" n="6">φθορὰν τοῖς ἀναπνέουσιν. Ἔτι δὲ ἄτοπον τὸ τὴν μὲν τοῦ </div>
         <div type="line" n="7">θερμοῦ διὰ τοῦ στόματος ἔξοδον καὶ πάλιν εἴσοδον μὴ </div>
         <div type="line" n="8">λανθάνειν ἡμᾶς, τὴν δ’ εἰς τὸν θώρακα τοῦ πνεύματος εἴσοδον </div>
         <div type="line" n="9">καὶ πάλιν θερμανθέντος ἔξοδον λανθάνειν. Ἄτοπον δὲ καὶ </div>
         <div type="line" n="10">τοῦ θερμοῦ τὴν ἀναπνοὴν εἴσοδον εἶναι. Φαίνεται γὰρ τοὐναντίον· </div>
         <div type="line" n="11">τὸ μὲν γὰρ ἐκπνεόμενον εἶναι θερμόν, τὸ δ’ </div>
         <div type="line" n="12">εἰσπνεόμενον ψυχρόν. Ὅταν δὲ θερμὸν ᾖ, ἀσθμαίνοντες </div>
         <div type="line" n="13">ἀναπνέουσιν· διὰ γὰρ τὸ μὴ καταψύχειν ἱκανῶς τὸ εἰσιὸν </div>
         <div type="line" n="14">πολλάκις τὸ πνεῦμα συμβαίνει σπᾶν. </div>
         <div type="line" n="15">Ἀλλὰ μὴν οὐδὲ τροφῆς γε χάριν ὑποληπτέον γίνεσθαι </div>
         <div type="line" n="16">τὴν ἀναπνοήν, ὡς τρεφομένου τῷ πνεύματι τοῦ ἐντὸς πυρός, </div>
         <div type="line" n="17">καὶ ἀναπνέοντος μὲν ὥσ περ ἐπὶ πῦρ ὑπέκκαυμα ὑποβάλλεσθαι, </div>
         <div type="line" n="18">τραφέντος δὲ τοῦ πυρὸς γίνεσθαι τὴν ἐκπνοήν. Ταὐτὰ </div>
         <div type="line" n="19">γὰρ ἐροῦμεν πάλιν καὶ πρὸς τοῦτον τὸν λόγον ἅπερ πρὸς </div>
         <div type="line" n="20">τοὺς ἔμπροσθεν· καὶ γὰρ ἐπὶ τῶν ἄλλων ζῴων ἐχρῆν τοῦτο </div>
         <div type="line" n="21">συμβαίνειν ἢ τὸ ἀνάλογον τούτῳ· πάντα γὰρ ἔχει θερμότητα </div>
         <div type="line" n="22">ζωτικήν. Ἔπειτα καὶ τὸ γίνεσθαι τὸ θερμὸν ἐκ τοῦ </div>
         <div type="line" n="23">πνεύματος τίνα χρὴ τρόπον λέγειν, πλασματῶδες ὄν· </div>
         <div type="line" n="24">μᾶλλον γὰρ ἐκ τῆς τροφῆς τοῦτο γινόμενον ὁρῶμεν. Συμβαίνει </div>
         <div type="line" n="25">τε κατὰ ταὐτὸ δέχεσθαι τὴν τροφὴν καὶ τὸ περίττωμα </div>
         <div type="line" n="26">ἀφιέναι· τοῦτο δ’ ἐπὶ τῶν ἄλλων οὐχ ὁρῶμεν </div>
         <div type="line" n="27">γινόμενον. </div>
         <div type="line" n="28">Λέγει δὲ περὶ ἀναπνοῆς καὶ Ἐμπεδοκλῆς, οὐ μέντοι τίνος </div>
         <div type="line" n="29">γ’ ἕνεκα, οὐδὲ περὶ πάντων τῶν ζῴων οὐδὲν ποιεῖ δῆλον, εἴτε </div>
      </div>
      <div type="page" n="336">
         <div type="line" n="1">ἀναπνέουσιν εἴτε μή. Καὶ περὶ τῆς διὰ τῶν μυκτήρων ἀναπνοῆς </div>
         <div type="line" n="2">λέγων οἴεται καὶ περὶ τῆς κυρίας λέγειν ἀναπνοῆς. </div>
         <div type="line" n="3">Ἔστι γὰρ καὶ διὰ τῆς ἀρτηρίας ἐκ τῶν στηθῶν ἡ ἀναπνοή, </div>
         <div type="line" n="4">καὶ ἡ διὰ τῶν μυκτήρων· αὐτοῖς δὲ χωρὶς ἐκείνης οὐκ </div>
         <div type="line" n="5">ἔστιν ἀναπνεῦσαι τοῖς μυκτῆρσιν. Καὶ τῆς μὲν διὰ τῶν </div>
         <div type="line" n="6">μυκτήρων γινομένης ἀναπνοῆς στερισκόμενα τὰ ζῷα οὐδὲν </div>
         <div type="line" n="7">πάσχουσι, τῆς δὲ κατὰ τὴν ἀρτηρίαν ἀποθνήσκουσιν. </div>
         <div type="line" n="8">Καταχρῆται γὰρ ἡ φύσις ἐν παρέργῳ τῇ διὰ τῶν μυκτήρων </div>
         <div type="line" n="9">ἀναπνοῇ πρὸς τὴν ὄσφρησιν ἐν ἐνίοις τῶν ζῴων· διόπερ </div>
         <div type="line" n="10">ὀσφρήσεως μὲν σχεδὸν μετέχει πάντα τὰ ζῷα, ἔστι δ’ οὐ </div>
         <div type="line" n="11">πᾶσι τὸ αὐτὸ αἰσθητήριον. Εἴρηται δὲ περὶ αὐτῶν ἐν ἑτέροις </div>
         <div type="line" n="12">σαφέστερον. Γίνεσθαι δέ φησι τὴν ἀναπνοὴν καὶ ἐκπνοὴν </div>
         <div type="line" n="13">διὰ τὸ φλέβας εἶναί τινας, ἐν αἷς ἔνεστι μὲν αἷμα, οὐ </div>
         <div type="line" n="14">μέντοι πλήρεις εἰσὶν αἵματος, ἔχουσι δὲ πόρους εἰς τὸν ἔξω </div>
         <div type="line" n="15">ἀέρα, τῶν μὲν τοῦ σώματος μορίων ἐλάττους, τῶν δὲ τοῦ </div>
         <div type="line" n="16">ἀέρος μείζους· διὸ τοῦ αἵματος πεφυκότος κινεῖσθαι ἄνω </div>
         <div type="line" n="17">καὶ κάτω, κάτω μὲν φερομένου εἰσρεῖν τὸν ἀέρα καὶ γίνεσθαι </div>
         <div type="line" n="18">ἀναπνοήν, ἄνω δ’ ἰόντος ἐκπίπτειν θύραζε καὶ γίνεσθαι τὴν </div>
         <div type="line" n="19">ἐκπνοήν, παρεικάζων τὸ συμβαῖνον ταῖς κλεψύδραις. </div>
         <div type="line" n="20">Ὧδε δ’ ἀναπνεῖ πάντα καὶ ἐκπνεῖ. Πᾶσι λίφαιμοι σαρκῶν σύριγγες πύματον κατὰ σῶμα τέτανται, καί σφιν ἐπὶ στομίοις πυκναῖς τέτρηνται ἄλοξιν ῥινῶν ἔσχατα τέρθρα διαμπερές, ὥστε φόνον μέν κεύθειν, αἰθέρι δ’ εὐπορίην διόδοισι τετμῆσθαι. Ἔνθεν ἔπειθ’ ὁπόταν μὲν ἀπαΐξῃ τέρεν αἷμα, </div>
      </div>
      <div type="page" n="337">αἰθὴρ παφλάζων καταβήσεται οἴδματι μάργῳ, εὖτε δ’ ἀναθρώσκει, πάλιν ἐκπνεῖ, ὥσ περ ὅταν παῖς κλεψύδρην παίζησι δι’ εὐπετέος χαλκοῖο. Εὖτε μὲν αὐλοῦ πορθμὸν ἐπ’ εὐειδεῖ χερὶ θεῖσα εἰς ὕδατος βάπτῃσι τέρεν δέμας ἀργυφέοιο, οὐδ’ ὅγ’ ἐς ἄγγος δ’ ὄμβρος ἐσέρχεται, ἀλλά μιν εἴργει ἀέρος ὄγκος ἔσωθε πεσὼν ἐπὶ τρήματα πυκνά, εἰσόκ’ ἀποστεγάσῃ πυνικὸν ῥόον· αὐτὰρ ἔπειτα πνεύματος ἐλλείποντος ἐσέρχεται αὔξιμον ὕδωρ. Ὡς δ’ αὕτως ὅθ’ ὕδωρ μὲν ἔχει κατὰ βένθεα χαλκοῦ πορθμοῦ χωσθέντος βροτέῳ χροῒ ἠδὲ πόροιο, αἰθὴρ δ’ ἐκτὸς ἔσω λελιημένος ὄμβρον ἐρύκει ἀμφὶ πύλας ἰσθμοῖο δυσηχέος, ἄκρα κρατύνων, εἰσόκε χειρὶ μεθῇ· τότε δ’ αὖ πάλιν, ἔμπαλιν ἢ πρίν, πνεύματος ἐμπίπτοντος ὑπεκθέει αὔξιμον ὕδωρ. Ὡς δ’ αὕτως τέρεν αἷμα κλαδασσόμενον διὰ γυίων ὁππότε μὲν παλίνορσον ἐπαΐξειε μυχόνδε, </div>
      <div type="page" n="338">
         <div type="line" n="1">αἰθέρος εὐθὺς ῥεῦμα κατέρχεται οἴδματι θῦον, εὖτε δ’ ἀναθρώσκῃ, πάλιν ἐκπνεῖ ἶσον ὀπίσσω. </div>
         <div type="line" n="2">Λέγει μὲν οὖν ταῦτα περὶ τοῦ ἀναπνεῖν, ἀναπνεῖ δ’, ὥσπερ </div>
         <div type="line" n="3">εἴπομεν, τὰ φανερῶς ἀναπνέοντα διὰ τῆς ἀρτηρίας, διά τε </div>
         <div type="line" n="4">τοῦ στόματος ἅμα καὶ διὰ τῶν μυκτήρων. Ὥστ’ εἰ μὲν </div>
         <div type="line" n="5">περὶ ταύτης λέγει τῆς ἀναπνοῆς, ἀναγκαῖον ζητεῖν πῶς </div>
         <div type="line" n="6">ἐφαρμόσει ὁ εἰρημένος λόγος τῆς αἰτίας· φαίνεται γὰρ </div>
         <div type="line" n="7">τοὐναντίον συμβαῖνον. Ἄραντες μὲν γὰρ τὸν τόπον, καθάπερ </div>
         <div type="line" n="8">τὰς φύσας ἐν τοῖς χαλκείοις, ἀναπνέουσιν· αἴρειν δὲ τὸ </div>
         <div type="line" n="9">θερμὸν εὔλογον, ἔχειν δὲ τὸ αἷμα τὴν τοῦ θερμοῦ χώραν· </div>
         <div type="line" n="10">συνιζάνοντες δὲ καὶ καταπνίγοντες, ὥσπερ ἐκεῖ τὰς φύσας, </div>
         <div type="line" n="11">ἐκπνέουσιν. Πλὴν ἐκεῖ μὲν οὐ κατὰ ταὐτὸν εἰσδέχονταί </div>
         <div type="line" n="12">τε τὸν ἀέρα καὶ πάλιν ἐξιᾶσιν, οἱ δ’ ἀναπνέοντες κατὰ </div>
         <div type="line" n="13">ταὐτόν. Εἰ δὲ περὶ τῆς κατὰ τοὺς μυκτῆρας λέγει μόνης, </div>
         <div type="line" n="14">πολὺ διημάρτηκεν· οὐ γάρ ἐστιν ἀναπνοὴ μυκτήρων ἴδιος, </div>
         <div type="line" n="15">ἀλλὰ παρὰ τὸν αὐλῶνα τὸν περὶ τὸν γαργαρεῶνα, ᾗ τὸ </div>
         <div type="line" n="16">ἔσχατον τοῦ ἐν τῷ στόματι οὐρανοῦ, συντετρημένων τῶν </div>
         <div type="line" n="17">μυκτήρων χωρεῖ τὸ μὲν ταύτῃ τοῦ πνεύματος, τὸ δὲ διὰ </div>
         <div type="line" n="18">τοῦ στόματος, ὁμοίως εἰσιόν τε καὶ ἐξιόν. Τὰ μὲν οὖν </div>
         <div type="line" n="19">παρὰ τῶν ἄλλων εἰρημένα περὶ τοῦ ἀναπνεῖν τοιαύτας καὶ </div>
         <div type="line" n="20">τοσαύτας ἔχει δυσχερείας. </div>
         <div type="line" n="21">Ἐπεὶ δὲ εἴρηται πρότερον ὅτι τὸ ζῆν καὶ ἡ τῆς ψυχῆς </div>
         <div type="line" n="22">ἕξις μετὰ θερμότητός τινός ἐστιν· οὐδὲ γὰρ ἡ πέψις, δι’ ἧς </div>
         <div type="line" n="23">ἡ τροφὴ γίνεται τοῖς ζῴοις, οὔτ’ ἄνευ ψυχῆς οὔτ’ ἄνευ θερμότητός </div>
         <div type="line" n="24">ἐστιν· πυρὶ γὰρ ἐργάζεται πάντα. Διόπερ ἐν ᾧ </div>
      </div>
      <div type="page" n="339">
         <div type="line" n="1">πρώτῳ τόπῳ τοῦ σώματος καὶ ἐν ᾧ πρώτῳ τοῦ τόπου τούτου </div>
         <div type="line" n="2">μορίῳ τὴν ἀρχὴν ἀναγκαῖον εἶναι τὴν τοιαύτην, ἐνταῦθα </div>
         <div type="line" n="3">καὶ τὴν πρώτην τὴν θρεπτικὴν ψυχὴν ἀναγκαῖον ὑπάρχειν. </div>
         <div type="line" n="4">Οὗτος δ’ ἐστὶν ὁ μέσος τόπος τοῦ τε δεχομένου τὴν </div>
         <div type="line" n="5">τροφὴν καὶ καθ’ ὃν ἀφίησι τὸ περίττωμα. Τοῖς μὲν οὖν </div>
         <div type="line" n="6">ἀναίμοις ἀνώνυμον, τοῖς δ’ ἐναίμοις ἡ καρδία τοῦτο τὸ μόριόν </div>
         <div type="line" n="7">ἐστιν. Ἡ τροφὴ μὲν γὰρ ἐξ ἧς ἤδη γίνεται τὰ μόρια </div>
         <div type="line" n="8">τοῖς ζῴοις, ἡ τοῦ αἵματος φύσις ἐστίν. Τοῦ δ’ αἵματος καὶ </div>
         <div type="line" n="9">τῶν φλεβῶν τὴν αὐτὴν ἀρχὴν ἀναγκαῖον εἶναι· θατέρου </div>
         <div type="line" n="10">γὰρ ἕνεκα θάτερόν ἐστιν, ὡς ἀγγεῖον καὶ δεκτικόν. Ἀρχὴ </div>
         <div type="line" n="11">δὲ τῶν φλεβῶν ἡ καρδία τοῖς ἐναίμοις· οὐ γὰρ διὰ ταύτης, </div>
         <div type="line" n="12">ἀλλ’ ἐκ ταύτης ἠρτημέναι πᾶσαι τυγχάνουσιν. Δῆλον δ’ </div>
         <div type="line" n="13">ἡμῖν τοῦτο ἐκ τῶν ἀνατομῶν. Τὰς μὲν οὖν ἄλλας δυνάμεις </div>
         <div type="line" n="14">τῆς ψυχῆς ἀδύνατον ὑπάρχειν ἄνευ τῆς θρεπτικῆς (δι’ ἣν δ’ </div>
         <div type="line" n="15">αἰτίαν, εἴρηται πρότερον ἐν τοῖς περὶ ψυχῆς), ταύτην δ’ ἄνευ </div>
         <div type="line" n="16">τοῦ φυσικοῦ πυρός· ἐν τούτῳ γὰρ ἡ φύσις ἐμπεπύρευκεν </div>
         <div type="line" n="17">αὐτήν. Φθορὰ δὲ πυρός, ὥσ περ εἴρηται πρότερον, σβέσις </div>
         <div type="line" n="18">καὶ μάρανσις. Σβέσις μὲν ἡ ὑπὸ τῶν ἐναντίων· διό περ </div>
         <div type="line" n="19">ἀθρόον τε ὑπὸ τῆς τοῦ περιέχοντος ψυχρότητος, καὶ </div>
         <div type="line" n="20">θᾶττον ὅτι σβέννυται διασπώμενον. Αὕτη μὲν οὖν ἡ </div>
         <div type="line" n="21">φθορὰ βίαιος ὁμοίως ἐπὶ τῶν ἐμψύχων καὶ τῶν ἀψύχων </div>
         <div type="line" n="22">ἐστίν· καὶ γὰρ ὀργάνοις διαιρουμένου τοῦ ζῴου, καὶ πηγνυμένου </div>
         <div type="line" n="23">διὰ ψύχους ὑπερβολήν, ἀποθνήσκουσιν. Ἡ δὲ μάρανσις </div>
         <div type="line" n="24">διὰ πλῆθος θερμότητος· καὶ γὰρ ἂν ὑπερβάλλῃ τὸ </div>
         <div type="line" n="25">πέριξ θερμόν, καὶ τροφὴν ἐὰν μὴ λαμβάνῃ, φθείρεται τὸ </div>
         <div type="line" n="26">πυρούμενον, οὐ ψυχόμενον ἀλλὰ μαραινόμενον. Ὥστ’ </div>
         <div type="line" n="27">ἀνάγκη γίνεσθαι κατάψυξιν, εἰ μέλλει τεύξεσθαι σωτηρίας· </div>
         <div type="line" n="28">τοῦτο γὰρ βοηθεῖ πρὸς ταύτην τὴν φθοράν. </div>
      </div>
      <div type="page" n="340"> 
         <div type="line" n="1">Ἐπεὶ δὲ τῶν ζῴων τὰ μὲν ἔνυδρα, τὰ δ’ ἐν τῇ γῇ ποιεῖται </div>
         <div type="line" n="2">τὴν διατριβήν, τούτων τοῖς μὲν μικροῖς πάμπαν καὶ </div>
         <div type="line" n="3">τοῖς ἀναίμοις ἡ γινομένη ἐκ τοῦ περιέχοντος ἢ ὕδατος ἢ ἀέρος </div>
         <div type="line" n="4">ψύξις ἱκανὴ πρὸς τὴν βοήθειαν τῆς φθορᾶς ταύτης· </div>
         <div type="line" n="5">μικρὸν γὰρ ἔχοντα τὸ θερμὸν μικρᾶς δέονται τῆς βοηθείας. </div>
         <div type="line" n="6">Διὸ καὶ βραχύβια σχεδὸν πάντα τὰ τοιαῦτ’ ἐστίν· ἐπ’ ἀμφότερα </div>
         <div type="line" n="7">γὰρ μικρᾶς ὄντα τυγχάνει ῥοπῆς. Ὅσα δὲ μακροβιώτερα </div>
         <div type="line" n="8">τῶν ἐντόμων (ἄναιμα γάρ ἐστι πάντα τὰ ἔντομα), </div>
         <div type="line" n="9">τούτοις ὑπὸ τὸ διάζωμα διέσχισται, ὅπως διὰ λεπτοτέρου </div>
         <div type="line" n="10">ὄντος τοῦ ὑμένος ψύχηται· μᾶλλον γὰρ ὄντα θερμὰ </div>
         <div type="line" n="11">πλείονος δεῖται τῆς καταψύξεως, οἷον αἱ μέλιτται (τῶν γὰρ </div>
         <div type="line" n="12">μελιττῶν ἔνιαι ζῶσι καὶ ἑπτὰ ἔτη) καὶ τἆλλα δὲ ὅσα βομβεῖ, </div>
         <div type="line" n="13">οἷον σφῆκες καὶ μηλολόνθαι καὶ τέττιγες. Καὶ γὰρ </div>
         <div type="line" n="14">τὸν ψόφον ποιοῦσι πνεύματι, οἷον ἀσθμαίνοντα· ἐν αὐτῷ </div>
         <div type="line" n="15">γὰρ τῷ ὑποζώματι, τῷ ἐμφύτῳ πνεύματι αἴροντι καὶ συνίζοντι, </div>
         <div type="line" n="16">συμβαίνει πρὸς τὸν ὑμένα γίνεσθαι τρίψιν· κινοῦσι </div>
         <div type="line" n="17">γὰρ τὸν τόπον τοῦτον, ὥσπερ τὰ ἀναπνέοντα ἔξωθεν τῷ </div>
         <div type="line" n="18">πλεύμονι καὶ οἱ ἰχθύες τοῖς βραγχίοις. Παραπλήσιον γὰρ </div>
         <div type="line" n="19">συμβαίνει κἂν εἴ τίς τινα τῶν ἀναπνεόντων πνίγοι, τὸ </div>
         <div type="line" n="20">στόμα κατασχών· καὶ γὰρ ταῦτα ποιήσει τῷ πλεύμονι τὴν </div>
         <div type="line" n="21">ἄρσιν ταύτην. Ἀλλὰ τούτοις μὲν οὐχ ἱκανὴν ἡ τοιαύτη </div>
         <div type="line" n="22">ποιεῖ κίνησις κατάψυξιν, ἐκείνοις δ’ ἱκανήν. Καὶ τῇ τρίψει </div>
         <div type="line" n="23">τῇ πρὸς τὸν ὑμένα ποιοῦσι τὸν βόμβον, ὥσπερ λέγομεν, </div>
         <div type="line" n="24">οἷον διὰ τῶν καλάμων τῶν τετρυπημένων τὰ παιδία, ὅταν </div>
         <div type="line" n="25">ἐπιθῶσιν ὑμένα λεπτόν. Διὰ γὰρ τοῦτο καὶ τῶν τεττίγων </div>
         <div type="line" n="26">οἱ ᾄδοντες ᾄδουσιν· θερμότεροι γάρ εἰσι, καὶ ἔσχισται αὐτοῖς </div>
         <div type="line" n="27">ὑπὸ τὸ ὑπόζωμα· τοῖς δὲ μὴ ᾄδουσι τοῦτ’ ἐστὶν ἄσχιστον. </div>
      </div>
      <div type="page" n="341">
         <div type="line" n="1">Καὶ τῶν ἐναίμων δὲ καὶ πλεύμονα ἐχόντων, ὀλίγαιμον δ’ </div>
         <div type="line" n="2">ἐχόντων καὶ σομφόν, ἔνια διὰ τοῦτο πολὺν χρόνον δύνανται </div>
         <div type="line" n="3">ἀπνευστὶ ζῆν, ὅτι ὁ πλεύμων ἄρσιν ἔχει πολλήν, ὀλίγον </div>
         <div type="line" n="4">ἔχων τὸ αἷμα καὶ τὸ ὑγρόν· ἡ γὰρ οἰκεία κίνησις ἐπὶ πολὺν </div>
         <div type="line" n="5">χρόνον διαρκεῖ καταψύχουσα. Τέλος δ’ οὐ δύναται, </div>
         <div type="line" n="6">ἀλλ’ ἀποπνίγεται μὴ ἀναπνεύσαντα, καθάπερ εἴρηται καὶ </div>
         <div type="line" n="7">πρότερον· τῆς γὰρ μαράνσεως ἡ διὰ τὸ μὴ ψύχεσθαι φθορὰ </div>
         <div type="line" n="8">καλεῖται πνίξις, καὶ τὰ οὕτω φθειρόμενα ἀποπνίγεσθαί </div>
         <div type="line" n="9">φαμεν. Ὅτι δ’ οὐκ ἀναπνεῖ τὰ ἔντομα τῶν ζῴων, εἴρηται </div>
         <div type="line" n="10">μὲν καὶ πρότερον, φανερὸν δὲ καὶ ἐπὶ τῶν μικρῶν ἐστὶ </div>
         <div type="line" n="11">ζῴων, οἷον μυιῶν καὶ μελιττῶν· ἐν γὰρ τοῖς ὑγροῖς πολὺν </div>
         <div type="line" n="12">χρόνον ἀνανήχεται, ἂν μὴ λίαν ᾖ θερμὸν ἢ ψυχρόν. Καίτοι </div>
         <div type="line" n="13">τὰ μικρὰν ἔχοντα δύναμιν πυκνότερον ζητεῖ ἀναπνεῖν. </div>
         <div type="line" n="14">Ἀλλὰ φθείρεται ταῦτα καὶ λέγεται ἀποπνίγεσθαι πληρουμένης </div>
         <div type="line" n="15">τῆς κοιλίας καὶ φθειρομένου τοῦ ἐν τῷ ὑποζώματι </div>
         <div type="line" n="16">ὑγροῦ. Διὸ καὶ ἐν τῇ τέφρᾳ χρονισθέντα ἀνίσταται. </div>
         <div type="line" n="17">Καὶ τῶν ἐν τῷ ὑγρῷ δὲ ζώντων ὅσα ἄναιμα, πλείω χρόνον </div>
         <div type="line" n="18">ζῇ ἐν τῷ ἀέρι τῶν ἐναίμων καὶ δεχομένων τὴν θάλατταν, </div>
         <div type="line" n="19">οἷον τῶν ἰχθύων· διὰ γὰρ τὸ ὀλίγον ἔχειν τὸ θερμὸν ὁ ἀὴρ </div>
         <div type="line" n="20">ἱκανός ἐστιν ἐπὶ πολὺν χρόνον καταψύχειν, οἷον τοῖς τε </div>
         <div type="line" n="21">μαλακοστράκοις καὶ τοῖς πολύποσιν. Οὐ μὴν εἰς τέλος </div>
         <div type="line" n="22">γε διαρκεῖ πρὸς τὸ ζῆν, διὰ τὸ ὀλιγόθερμα εἶναι, ἐπεὶ </div>
         <div type="line" n="23">καὶ τῶν ἰχθύων οἱ πολλοὶ ζῶσιν ἐν τῇ γῇ, ἀκινητίζοντες </div>
         <div type="line" n="24">μέντοι, καὶ εὑρίσκονται ὀρυττόμενοι. Ὅσα γὰρ ἢ μηδ’ </div>
         <div type="line" n="25">ὅλως ἔχει πλεύμονα ἢ ἄναιμον, ἐλαττονάκις δεῖται </div>
         <div type="line" n="26">καταψύξεως. </div>
      </div>
      <div type="page" n="342"> 
         <div type="line" n="1">Περὶ μὲν οὖν τῶν ἀναίμων, ὅτι τοῖς μὲν ὁ περιέχων ἀὴρ </div>
         <div type="line" n="2">τοῖς δὲ τὸ ὑγρὸν βοηθεῖ πρὸς τὴν ζωήν, εἴρηται· τοῖς </div>
         <div type="line" n="3">δ’ ἐναίμοις καὶ τοῖς ἔχουσι καρδίαν, ὅσα μὲν ἔχει πλεύμονα, </div>
         <div type="line" n="4">πάντα δέχεται τὸν ἀέρα καὶ τὴν κατάψυξιν ποιεῖται </div>
         <div type="line" n="5">διὰ τοῦ ἀναπνεῖν καὶ ἐκπνεῖν. Ἔχει δὲ πλεύμονα τά τε </div>
         <div type="line" n="6">ζῳοτοκοῦντα ἐν αὑτοῖς καὶ μὴ θύραζε μόνον (τὰ γὰρ σελάχη </div>
         <div type="line" n="7">ζῳοτοκεῖ μέν, ἀλλ’ οὐκ ἐν αὑτοῖς) καὶ τῶν ᾠοτοκούντων </div>
         <div type="line" n="8">τά τε πτερυγωτά, οἷον ὄρνιθες, καὶ τὰ φολιδωτά, οἷον </div>
         <div type="line" n="9">χελῶναι καὶ σαῦραι καὶ ὄφεις. Ἐκεῖνα μὲν οὖν ἔναιμον, </div>
         <div type="line" n="10">τούτων δὲ τὰ πλεῖστα τὸν πλεύμονα ἔχει σομφόν. Διὸ καὶ </div>
         <div type="line" n="11">τῇ ἀναπνοῇ χρῆται μανότερον, ὥσπερ εἴρηται καὶ πρότερον. </div>
         <div type="line" n="12">Χρῆται δὲ πάντα καὶ ὅσα διατρίβει καὶ ποιεῖται τὸν </div>
         <div type="line" n="13">βίον ἐν τοῖς ὕδασιν, οἷον τὸ τῶν ὕδρων γένος καὶ βατράχων </div>
         <div type="line" n="14">καὶ κροκοδείλων καὶ ἑμύδων καὶ χελῶναι αἵ τε θαλάττιαι </div>
         <div type="line" n="15">καὶ αἱ χερσαῖαι καὶ φῶκαι· ταῦτα γὰρ πάντα </div>
         <div type="line" n="16">καὶ τὰ τοιαῦτα καὶ τίκτει ἐν τῷ ξηρῷ, καὶ καθεύδει ἢ ἐν </div>
         <div type="line" n="17">τῷ ξηρῷ, ἢ ἐν τῷ ὑγρῷ ὑπερέχοντα τὸ στόμα διὰ τὴν ἀναπνοήν. </div>
         <div type="line" n="18">Ὅσα δὲ βράγχια ἔχει, πάντα καταψύχεται δεχόμενα </div>
         <div type="line" n="19">τὸ ὕδωρ· ἔχει δὲ βράγχια τὸ τῶν καλουμένων σελαχῶν </div>
         <div type="line" n="20">γένος καὶ τῶν ἄλλων ἀπόδων. Ἄποδες δ’ οἱ ἰχθύες </div>
         <div type="line" n="21">πάντες· καὶ γὰρ ἃ ἔχει, καθ’ ὁμοιότητα τῶν πτερυγίων </div>
         <div type="line" n="22">ἔχουσιν. Τῶν δὲ πόδας ἐχόντων ἓν ἔχει βράγχιον μόνον </div>
         <div type="line" n="23">τῶν τεθεωρημένων ὁ καλούμενος κορδύλος. Ἅμα δὲ πλεύμονα </div>
         <div type="line" n="24">καὶ βράγχια οὐδὲν ὦπταί πω ἔχον. Αἴτιον δ’ ὅτι ὁ </div>
         <div type="line" n="25">μὲν πλεύμων τῆς ὑπὸ τοῦ πνεύματος καταψύξεως ἕνεκέν ἐστιν </div>
         <div type="line" n="26">(ἔοικε δὲ καὶ τοὔνομα εἰληφέναι ὁ πνεύμων διὰ τὴν τοῦ </div>
      </div>
      <div type="page" n="343">
         <div type="line" n="1">πνεύματος ὑποδοχήν), τὰ δὲ βράγχια πρὸς τὴν ἀπὸ τοῦ </div>
         <div type="line" n="2">ὕδατος κατάψυξιν· ἓν δ’ ἐφ’ ἓν ὄργανον χρήσιμον, καὶ </div>
         <div type="line" n="3">μία κατάψυξις ἱκανὴ πᾶσιν. Ὤστ’ ἐπεὶ μάτην οὐδὲν ὁρῶμεν </div>
         <div type="line" n="4">ποιοῦσαν τὴν φύσιν, δυοῖν δ’ ὄντοιν θάτερον ἂν ἦν μάτην, </div>
         <div type="line" n="5">διὰ τοῦτο τὰ μὲν ἔχει βράγχια τὰ δὲ πνεύμονα, ἄμφω δ’ </div>
         <div type="line" n="6">οὐδέν. </div>
         <div type="line" n="7">Ἐπεὶ δὲ πρὸς μὲν τὸ εἶναι τροφῆς δεῖται τῶν ζῴων </div>
         <div type="line" n="8">ἕκαστον, πρὸς δὲ τὴν σωτηρίαν τῆς καταψύξεως, τῷ αὐτῷ </div>
         <div type="line" n="9">ὀργάνῳ χρῆται πρὸς ἄμφω ταῦτα ἡ φύσις, καθάπερ ἐνίοις </div>
         <div type="line" n="10">τῇ γλώττῃ πρός τε τοὺς χυμοὺς καὶ πρὸς τὴν ἑρμηνείαν, </div>
         <div type="line" n="11">οὕτω τοῖς ἔχουσι τὸν πλεύμονα τῷ καλουμένῳ στόματι </div>
         <div type="line" n="12">πρός τε τὴν τῆς τροφῆς ἐργασίαν καὶ τὴν ἐκπνοὴν καὶ τὴν </div>
         <div type="line" n="13">ἀναπνοήν. Τοῖς δὲ μὴ ἔχουσι πνεύμονα μηδ’ ἀναπνέουσι τὸ </div>
         <div type="line" n="14">μὲν στόμα πρὸς τὴν ἐργασίαν τῆς τροφῆς, πρὸς δὲ τὴν </div>
         <div type="line" n="15">κατάψυξιν τοῖς δεομένοις καταψύξεως ἡ τῶν βραγχίων </div>
         <div type="line" n="16">ὑπάρχει φύσις. Πῶς μὲν οὖν ἡ τῶν εἰρημένων ὀργάνων </div>
         <div type="line" n="17">δύναμις ποιεῖ τὴν κατάψυξιν, ὕστερον ἐροῦμεν. Πρὸς δὲ </div>
         <div type="line" n="18">τὸ τὴν τροφὴν μὴ διακωλύειν παραπλησίως τοῖς τ’ ἀναπνέουσι </div>
         <div type="line" n="19">συμβαίνει καὶ τοῖς δεχομένοις τὸ ὑγρόν· οὔτε γὰρ </div>
         <div type="line" n="20">ἀναπνέοντες ἅμα καταδέχονται τὴν τροφήν· εἰ δὲ μή, συμβαίνει </div>
         <div type="line" n="21">πνίγεσθαι παρεισιούσης τῆς τροφῆς ἢ τῆς ὑγρᾶς </div>
         <div type="line" n="22">ἢ τῆς ξηρᾶς ἐπὶ τὸν πνεύμονα διὰ τῆς ἀρτηρίας· πρότερον </div>
         <div type="line" n="23">γὰρ κεῖται ἡ ἀρτηρία τοῦ οἰσοφάγου, δι’ οὖ ἡ τροφὴ πορεύεται </div>
         <div type="line" n="24">εἰς τὴν καλουμένην κοιλίαν. Τοῖς μὲν οὖν τετράποσι </div>
         <div type="line" n="25">καὶ ἐναίμοις ἔχει ἡ ἀρτηρία οἷον πῶμα τὴν ἐπιγλωττίδα· </div>
         <div type="line" n="26">τοῖς δ’ ὄρνισι καὶ τῶν τετραπόδων τοῖς ᾠοτόκοις οὐκ ἔπεστιν, </div>
         <div type="line" n="27">ἀλλὰ τῇ συναγωγῇ τὸ αὐτὸ ποιοῦσιν· δεχόμενα γὰρ </div>
         <div type="line" n="28">τὴν τροφὴν τὰ μὲν συνάγει, τὰ δ’ ἐπιτίθησι τὴν ἐπιγλωττίδα. </div>
         <div type="line" n="29">Προελθούσης δὲ τὰ μὲν ἐπαίρει, τὰ δὲ διοίγει καὶ </div>
      </div>
      <div type="page" n="344">
         <div type="line" n="1">καταδέχεται τὸ πνεῦμα πρὸς τὴν κατάψυξιν. Τὰ δ’ ἔχοντα </div>
         <div type="line" n="2">βράγχια, ἀφέντα διὰ τούτων τὸ ὑγρόν, διὰ τοῦ στόματος </div>
         <div type="line" n="3">καταδέχεται τὴν τροφήν· ἀρτηρίαν μὲν γὰρ οὐκ ἔχουσιν, </div>
         <div type="line" n="4">ὥστε ταύτῃ μὲν οὐθὲν ἂν βλάπτοιντο ὑπὸ τῆς τοῦ ὑγροῦ </div>
         <div type="line" n="5">παρεμπτώσεως, ἀλλ’ εἰς τὴν κοιλίαν εἰσιόντος. Διὸ ταχεῖαν </div>
         <div type="line" n="6">ποιεῖται τὴν ἄφεσιν καὶ τὴν λῆψιν τῆς τροφῆς, καὶ τοὺς </div>
         <div type="line" n="7">ὀδόντας ὀξεῖς ἔχουσι, καὶ καρχαρόδοντες σχεδὸν πάντες </div>
         <div type="line" n="8">εἰσίν· οὐ γὰρ ἐνδέχεται λεαίνειν τὴν τροφήν. </div>
         <div type="line" n="9">Περὶ δὲ τὰ κητώδη τῶν ἐνύδρων ἀπορήσειεν ἄν τις, ἔχει </div>
         <div type="line" n="10">δὲ κἀκεῖνα κατὰ λόγον, οἷον περί τε τοὺς δελφῖνας καὶ </div>
         <div type="line" n="11">τὰς φαλαίνας, καὶ τῶν ἄλλων ὅσα ἔχει τὸν καλούμενον αὐλόν. </div>
         <div type="line" n="12">Ταῦτα γὰρ ἄποδα μέν ἐστιν, ἔχοντα δὲ πνεύμονα </div>
         <div type="line" n="13">δέχεται τὴν θάλατταν. Αἴτιον δὲ τούτου τὸ νῦν εἰρημένον· </div>
         <div type="line" n="14">οὐ γὰρ καταψύξεως ἕνεκεν δέχεται τὸ ὑγρόν. Τοῦτο </div>
         <div type="line" n="15">μὲν γὰρ γίνεται αὐτοῖς ἀναπνέουσιν· ἔχουσι γὰρ πλεύμονα. </div>
         <div type="line" n="16">Διὸ καὶ καθεύδουσιν ὑπερέχοντα τὸ στόμα, καὶ </div>
         <div type="line" n="17">ῥέγχουσιν οἵ γε δελφῖνες. Ἔτι δὲ κἂν ληφθῶσι τοῖς </div>
         <div type="line" n="18">δικτύοις, ταχὺ ἀποπνίγονται διὰ τὸ μὴ ἀναπνεῖν· καὶ ἐπιπολάζοντα </div>
         <div type="line" n="19">φαίνεται τὰ τοιαῦτα ἐπὶ τῆς θαλάττης διὰ τὴν </div>
         <div type="line" n="20">ἀναπνοήν. Ἀλλ’ ἐπειδὴ ἀναγκαῖον ποιεῖσθαι τὴν τροφὴν </div>
         <div type="line" n="21">ἐν ὑγρῷ, ἀναγκαῖον δεχόμενα τὸ ὑγρὸν ἀφιέναι, καὶ διὰ </div>
         <div type="line" n="22">τοῦτ’ ἔχουσι πάντα τὸν αὐλόν· δεξάμενα γὰρ τὸ ὕδωρ, </div>
         <div type="line" n="23">ὥσπερ οἱ ἰχθύες κατὰ τὰ βράγχια, ταῦτα κατὰ τὸν </div>
         <div type="line" n="24">αὐλόν, ἀνασπᾷ τὸ ὕδωρ. Σημεῖον δὲ καὶ ἡ θέσις τοῦ αὐλοῦ· </div>
         <div type="line" n="25">πρὸς οὐθὲν γὰρ περαίνει τῶν ἐναίμων, ἀλλὰ πρὸ τοῦ ἐγκεφάλου </div>
         <div type="line" n="26">τὴν θέσιν ἔχει, καὶ ἀφίησι τὸ ὕδωρ. Διὰ ταὐτὸ δὲ </div>
         <div type="line" n="27">τοῦτο δέχεται καὶ τὰ μαλάκια τὸ ὕδωρ καὶ τὰ μαλακόστρακα, </div>
         <div type="line" n="28">λέγω δ’ οἷον τοὺς καλουμένους καράβους καὶ τοὺς </div>
         <div type="line" n="29">καρκίνους. Καταψύξεως μὲν γὰρ αὐτῶν οὐδὲν τυγχάνει δεόμενον· </div>
      </div>
      <div type="page" n="345">
         <div type="line" n="1">ὀλιγόθερμον γάρ ἐστι καὶ ἄναιμον ἕκαστον αὐτῶν, </div>
         <div type="line" n="2">ὥσθ’ ἱκανῶς καταψύχεται ὑπὸ τοῦ περιέχοντος ὑγροῦ· ἀλλὰ </div>
         <div type="line" n="3">διὰ τὴν τροφήν, ὅπως μὴ ἅμα δεχομένοις εἰσρέῃ τὸ ὑγρόν. </div>
         <div type="line" n="4">Τὰ μὲν οὖν μαλακόστρακα, οἷον οἵ τε καρκίνοι καὶ οἱ κάραβοι, </div>
         <div type="line" n="5">παρὰ τὰ δασέα ἀφιᾶσι τὸ ὕδωρ διὰ τῶν ἐπιπτυγμάτων, </div>
         <div type="line" n="6">σηπίαι δὲ καὶ πολύποδες διὰ τοῦ κοίλου τοῦ ὑπὲρ τῆς </div>
         <div type="line" n="7">καλουμένης κεφαλῆς. Γέγραπται δὲ περὶ αὐτῶν δι’ ἀκριβείας </div>
         <div type="line" n="8">μᾶλλον ἐν ταῖς περὶ τῶν ζῴων ἱστορίαις. Περὶ </div>
         <div type="line" n="9">μὲν οὖν τοῦ δέχεσθαι τὸ ὑγρόν, εἴρηται ὅτι συμβαίνει διὰ </div>
         <div type="line" n="10">κατάψυξιν καὶ διὰ τὸ δεῖν δέχεσθαι τὴν τροφὴν ἐκ τοῦ </div>
         <div type="line" n="11">ὑγροῦ τὰ τὴν φύσιν ὄντα τῶν ζῴων ἔνυδρα. </div>
         <div type="line" n="12">Περὶ δὲ τῆς καταψύξεως, τίνα γίνεται τρόπον τοῖς τ’ </div>
         <div type="line" n="13">ἀναπνέουσι καὶ τοῖς ἔχουσι βράγχια, μετὰ ταῦτα λεκτέον. </div>
         <div type="line" n="14">Ὅτι μὲν οὖν ἀναπνέουσιν ὅσα πνεύμονα τῶν ζῴων ἔχουσι, </div>
         <div type="line" n="15">πρότερον εἴρηται. Διὰ τί δὲ τοῦτο τὸ μόριον ἔχουσιν </div>
         <div type="line" n="16">ἔνια, καὶ διὰ τί τὰ ἔχοντα δεῖται τῆς ἀναπνοῆς, αἴτιον τοῦ </div>
         <div type="line" n="17">μὲν ἔχειν ὅτι τὰ τιμιώτερα τῶν ζῴων πλείονος τετύχηκε </div>
         <div type="line" n="18">θερμότητος· ἅμα γὰρ ἀνάγκη καὶ ψυχῆς τετυχηκέναι τιμιωτέρας· </div>
         <div type="line" n="19">τιμιώτερα γὰρ τὰ τοιαῦτα τῆς φύσεως τῆς τῶν φυτῶν. </div>
         <div type="line" n="20">Διὸ καὶ τὰ μάλιστα ἔναιμον ἔχοντα τὸν πνεύμονα καὶ </div>
         <div type="line" n="21">θερμὸν μείζονά τε τοῖς μεγέθεσι, καὶ τό γε καθαρωτάτῳ </div>
         <div type="line" n="22">καὶ πλείστῳ κεχρημένον αἵματι τῶν ζῴων ὀρθότατόν </div>
         <div type="line" n="23">ἐστιν ὁ ἄνθρωπος, καὶ τὸ ἄνω πρὸς τὸ τοῦ ὅλου ἄνω ἔχει </div>
         <div type="line" n="24">μόνον διὰ τὸ τοιοῦτον ἔχειν τοῦτο τὸ μόριον. Ὥστε τῆς </div>
         <div type="line" n="25">οὐσίας καὶ τούτῳ καὶ τοῖς ἄλλοις θετέον αἴτιον αὐτό, καθάπερ </div>
         <div type="line" n="26">ὁτιοῦν ἄλλο τῶν μορίων. Ἔχει μὲν οὖν ἕνεκα τούτου. </div>
         <div type="line" n="27">Τὴν δ’ ἐξ ἀνάγκης καὶ τῆς κινήσεως αἰτίαν καὶ τὰ τοιαῦτα </div>
      </div>
      <div type="page" n="346">
         <div type="line" n="1">νομίζειν συνεστάναι ζῷα, καθάπερ καὶ μὴ τοιαῦτα πολλὰ </div>
         <div type="line" n="2">συνέστηκεν· τὰ μὲν γὰρ ἐκ γῆς πλείονος γέγονεν, οἷον τὸ </div>
         <div type="line" n="3">τῶν φυτῶν γένος, τὰ δ’ ἐξ ὕδατος, οἷον τὸ τῶν ἐνύδρων· </div>
         <div type="line" n="4">τῶν δὲ πτηνῶν καὶ πεζῶν τὰ μὲν ἐξ ἀέρος τὰ δ’ ἐκ πυρός. </div>
         <div type="line" n="5">Ἕκαστα δ’ ἐν τοῖς οἰκείοις τόποις ἔχει τὴν τάξιν αὐτῶν. </div>
         <div type="line" n="6">Ἐμπεδοκλῆς δ’ οὐ καλῶς τοῦτ’ εἴρηκε, φάσκων τὰ θερμότατα </div>
         <div type="line" n="7">καὶ πῦρ ἔχοντα πλεῖστον τῶν ζῴων ἔνυδρα εἶναι, </div>
         <div type="line" n="8">φεύγοντα τὴν ὑπερβολὴν τῆς ἐν τῇ φύσει θερμότητος, ὅπως </div>
         <div type="line" n="9">ἐπειδὴ τοῦ ψυχροῦ καὶ τοῦ ὑγροῦ ἐλλείπει, κατὰ τὸν τόπον </div>
         <div type="line" n="10">ἀνασώζηται ἐναντία ὄντα· θερμὸν γὰρ εἶναι τὸ ὑγρὸν </div>
         <div type="line" n="11">ἧττον τοῦ ἀέρος. Ὅλως μὲν οὖν ἄτοπον πῶς ἐνδέχεται </div>
         <div type="line" n="12">γενόμενον ἕκαστον αὐτῶν ἐν τῷ ξηρῷ μεταβάλλειν τὸν </div>
         <div type="line" n="13">τόπον εἰς τὸ ὑγρόν· σχεδὸν γὰρ καὶ ἄποδα τὰ πλεῖστα </div>
         <div type="line" n="14">αὐτῶν ἐστίν. Ὁ δὲ τὴν ἐξ ἀρχῆς αὐτῶν σύστασιν λέγων </div>
         <div type="line" n="15">γενέσθαι μὲν ἐν τῷ ξηρῷ φησί, φεύγοντα δ’ ἐλθεῖν εἰς τὸ </div>
         <div type="line" n="16">ὑγρόν. Ἔτι δ’ οὔτε φαίνεται θερμότερα ὄντα τῶν πεζῶν· </div>
         <div type="line" n="17">τὰ μὲν γὰρ ἄναιμα πάμπαν, τὰ δ’ ὀλίγαιμα αὐτῶν </div>
         <div type="line" n="18">ἐστίν. Ἀλλὰ ποῖα μὲν δεῖ λέγειν θερμὰ καὶ ψυχρά, καθ’ </div>
         <div type="line" n="19">αὑτὰ τὴν ἐπίσκεψιν εἴληφεν· περὶ δ’ ἧς αἰτίας εἴρηκεν Ἐμπεδοκλῆς, </div>
         <div type="line" n="20">τῇ μὲν ἔχει τὸ ζητούμενον λόγον, οὐ μὴν ὅ γε </div>
         <div type="line" n="21">φησὶν ἐκεῖνος ἀληθές. Τῶν μὲν γὰρ ἕξεων τὰς ὑπερβολὰς </div>
         <div type="line" n="22">ἔχοντας οἱ ἐναντίοι τόποι καὶ ὧραι σώζουσιν, ἡ δὲ φύσις </div>
         <div type="line" n="23">ἐν τοῖς οἰκείοις σώζεται μάλιστα τόποις. Οὐ γὰρ ταὐτὸν </div>
         <div type="line" n="24">ἥ θ’ ὕλη τῶν ζῴων ἐξ ἧς ἐστὶν ἕκαστον, καὶ αἱ ἕξεις καὶ </div>
         <div type="line" n="25">διαθέσεις αὐτῆς. Λέγω δ’ οἷον εἴ τι ἐκ κηροῦ συστήσειεν </div>
      </div>
      <div type="page" n="347">
         <div type="line" n="1">ἡ φύσις, οὐκ ἂν ἐν θερμῷ θεῖσα διέσωσεν, οὐδ’ εἴ τι ἐκ κρυστάλλου· </div>
         <div type="line" n="2">ἐφθάρη γὰρ ἂν ταχὺ διὰ τοὐναντίον· τήκει γὰρ </div>
         <div type="line" n="3">τὸ θερμὸν τὸ ὑπὸ τοῦ ἐναντίου συστάν. Οὐδ’ εἴ τι ἐξ ἁλὸς </div>
         <div type="line" n="4">ἢ νίτρου συνέστησεν, οὐκ ἂν εἰς ὑγρὸν φέρουσα κατέθηκεν· </div>
         <div type="line" n="5">φθείρει γὰρ τὰ ὑπὸ θερμοῦ καὶ ξηροῦ συστάντα τὸ ὑγρόν. </div>
         <div type="line" n="6">Εἰ οὖν ὕλη πᾶσι τοῖς σώμασι τὸ ὑγρὸν καὶ τὸ ξηρόν, </div>
         <div type="line" n="7">εὐλόγως τὰ μὲν ἐξ ὑγροῦ καὶ ψυχροῦ συστάντα ἐν ὑγροῖς </div>
         <div type="line" n="8">ἐστί, καὶ εἰ ψυχρά, ἔσται ἐν ψυχρῷ, τὰ δ’ ἐκ ξηροῦ ἐν </div>
         <div type="line" n="9">ξηρῷ. Διὰ τοῦτο τὰ δένδρα οὐκ ἐν ὕδατι φύεται, ἀλλ’ ἐν </div>
         <div type="line" n="10">τῇ γῇ. Καί τοι τοῦ αὐτοῦ λόγου ἐστὶν εἰς τὸ ὕδωρ, διὰ </div>
         <div type="line" n="11">τὸ εἶναι αὐτὰ ὑπέρξηρα, ὥσπερ τὰ ὑπέρπυρά φησιν ἐκεῖνος· </div>
         <div type="line" n="12">οὐ γὰρ διὰ τὸ ψυχρὸν ἦλθεν εἰς αὐτό, ἀλλ’ ὅτι ὑγρόν. </div>
         <div type="line" n="13">Αἱ μὲν οὖν φύσεις τῆς ὕλης, ἐν οἵῳπερ τόπῳ εἰσί, τοιαῦται </div>
         <div type="line" n="14">οὖσαι τυγχάνουσιν, αἱ μὲν ἐν ὕδατι ὑγραί, αἱ δ’ ἐν τῇ γῇ </div>
         <div type="line" n="15">ξηραί, αἱ δ’ ἐν τῷ ἀέρι θερμαί. Αἱ μέντοι ἕξεις αἱ μὲν </div>
         <div type="line" n="16">ὑπερβάλλουσαι θερμότητι ἐν ψυχρῷ, αἱ δὲ τῇ ψυχρότητι ἐν </div>
         <div type="line" n="17">θερμῷ τιθέμεναι σώζονται μᾶλλον· ἐπανισοῖ γὰρ εἰς τὸ </div>
         <div type="line" n="18">μέτριον ὁ τόπος τὴν τῆς ἕξεως ὑπερβολήν. Τοῦτο μὲν </div>
         <div type="line" n="19">οὖν δεῖ ζητεῖν ἐν τοῖς οἰκείοις τόποις ἑκάστης ὕλης, καὶ </div>
         <div type="line" n="20">κατὰ τὰς μεταβολὰς τῆς κοινῆς ὥρας· τὰς μὲν γὰρ ἕξεις </div>
         <div type="line" n="21">ἐνδέχεται τοῖς τόποις ἐναντίας εἶναι, τὴν δ’ ὕλην ἀδύνατον. </div>
         <div type="line" n="22">Ὅτι μὲν οὖν οὐ διὰ θερμότητα τῆς φύσεως τὰ μὲν ἔνυδρα τὰ </div>
         <div type="line" n="23">δὲ πεζὰ τῶν ζῴων ἐστί, καθάπερ Ἐμπεδοκλῆς φησίν, τοσαῦτ’ </div>
         <div type="line" n="24">εἰρήσθω, καὶ διότι τὰ μὲν οὐκ ἔχει πνεύμονα τὰ δὲ </div>
         <div type="line" n="25">ἔχει. </div>
         <div type="line" n="26">Διὰ τί δὲ τὰ ἔχοντα δέχεται τὸν ἀέρα καὶ ἀναπνέουσι, </div>
         <div type="line" n="27">καὶ μάλιστ’ αὐτῶν ὅσα ἔχουσιν ἔναιμον, αἴτιον τοῦ μὲν ἀναπνεῖν </div>
      </div>
      <div type="page" n="348">
         <div type="line" n="1">ὁ πνεύμων σομφὸς ὢν καὶ συρίγγων πλήρης. Καὶ </div>
         <div type="line" n="2">ἐναιμότατον δὴ μάλιστα τοῦτο τὸ μόριον τῶν καλουμένων </div>
         <div type="line" n="3">σπλάγχνων. Ὅσα δὴ ἔχει ἔναιμον αὐτό, ταχείας μὲν </div>
         <div type="line" n="4">δεῖται τῆς καταψύξεως διὰ τὸ μικρὰν εἶναι τὴν ῥοπὴν τοῦ </div>
         <div type="line" n="5">ψυχικοῦ πυρός, εἴσω δ’ εἰσιέναι διὰ παντὸς διὰ τὸ πλῆθος </div>
         <div type="line" n="6">τοῦ αἵματος καὶ τῆς θερμότητος. Ταῦτα δ’ ἀμφότερα ὁ </div>
         <div type="line" n="7">μὲν ἀὴρ δύναται ῥᾳδίως ποιεῖν· διὰ γὰρ τὸ λεπτὴν ἔχειν </div>
         <div type="line" n="8">τὴν φύσιν διὰ παντός τε καὶ ταχέως διαδυόμενος διαψύχει· </div>
         <div type="line" n="9">τὸ δ’ ὕδωρ τοὐναντίον. Καὶ διότι δὴ μάλιστ’ ἀναπνέουσι </div>
         <div type="line" n="10">τὰ ἔχοντα τὸν πνεύμονα ἔναιμον, ἐκ τούτων δῆλον· τό τε </div>
         <div type="line" n="11">γὰρ θερμότερον πλείονος δεῖται τῆς καταψύξεως, ἅμα δὲ </div>
         <div type="line" n="12">καὶ πρὸς τὴν ἀρχὴν τῆς θερμότητος τῆς ἐν τῇ καρδίᾳ πορεύεται </div>
         <div type="line" n="13">τὸ πνεῦμα ῥᾳδίως. </div>
         <div type="line" n="14">Ὃν δὲ τρόπον ἡ καρδία τὴν σύντρησιν ἔχει πρὸς τὸν </div>
         <div type="line" n="15">πλεύμονα, δεῖ θεωρεῖν ἔκ τε τῶν ἀνατεμνομένων καὶ τῶν </div>
         <div type="line" n="16">ἱστοριῶν τῶν περὶ τὰ ζῷα γεγραμμένων. Καταψύξεως </div>
         <div type="line" n="17">μὲν οὖν ὅλως ἡ τῶν ζῴων δεῖται φύσις διὰ τὴν ἐν τῇ καρδίᾳ </div>
         <div type="line" n="18">τῆς ψυχῆς ἐμπύρωσιν. Ταύτην δὲ ποιεῖται διὰ τῆς ἀναπνοῆς, </div>
         <div type="line" n="19">ὅσα μὴ μόνον ἔχουσι καρδίαν ἀλλὰ καὶ πνεύμονα τῶν </div>
         <div type="line" n="20">ζῴων. Τὰ δὲ καρδίαν μὲν ἔχοντα, πνεύμονα δὲ μή, καθάπερ </div>
         <div type="line" n="21">οἱ ἰχθύες διὰ τὸ ἔνυδρον αὐτῶν τὴν φύσιν εἶναι, τῷ ὕδατι </div>
         <div type="line" n="22">ποιοῦνται τὴν κατάψυξιν διὰ τῶν βραγχίων. Ὡς δ’ ἡ θέσις </div>
         <div type="line" n="23">ἔχει τῆς καρδίας πρὸς τὰ βράγχια, πρὸς μὲν τὴν ὄψιν ἐκ </div>
         <div type="line" n="24">τῶν ἀνατομῶν δεῖ θεωρεῖν, πρὸς δ’ ἀκρίβειαν ἐκ τῶν ἱστοριῶν· </div>
         <div type="line" n="25">ὡς δ’ ἐν κεφαλαίοις εἰπεῖν καὶ νῦν, ἔχει τόνδε τὸν </div>
         <div type="line" n="26">τρόπον. Δόξειε μὲν γὰρ ἂν οὐχ ὡσαύτως ἔχειν τὴν θέσιν </div>
         <div type="line" n="27">ἡ καρδία τοῖς τε πεζοῖς τῶν ζῴων καὶ τοῖς ἰχθύσιν, ἔχει </div>
         <div type="line" n="28">δ’ ὡσαύτως. Ἧι γὰρ νεύουσι τὰς κεφαλάς, ἐνταῦθ’ ἡ καρδία </div>
      </div>
      <div type="page" n="349">
         <div type="line" n="1">τὸ ὀξὺ ἔχει. Ἐπεὶ δὲ οὐχ ὡσαύτως αἱ κεφαλαὶ νεύουσι </div>
         <div type="line" n="2">τοῖς τε πεζοῖς τῶν ζῴων καὶ τοῖς ἰχθύσι, πρὸς τὸ στόμα ἡ </div>
         <div type="line" n="3">καρδία τὸ ὀξὺ ἔχει. Τείνει δ’ ἐξ ἄκρου τῆς καρδίας αὐλὸς </div>
         <div type="line" n="4">φλεβονευρώδης εἰς τὸ μέσον, ᾗ συνάπτουσιν ἀλλήλοις πάντα </div>
         <div type="line" n="5">τὰ βράγχια. Μέγιστος μὲν οὖν οὗτός ἐστιν, ἔνθεν δὲ </div>
         <div type="line" n="6">καὶ ἔνθεν τῆς καρδίας καὶ ἕτεροι τείνουσιν εἰς ἄκρον ἑκάστου </div>
         <div type="line" n="7">τῶν βραγχίων, δι’ ὧν ἡ κατάψυξις γίνεται πρὸς τὴν καρδίαν, </div>
         <div type="line" n="8">διαυλωνίζοντος ἀεὶ τοῦ ὕδατος διὰ τῶν βραγχίων. </div>
         <div type="line" n="9">Ὡσαύτως δὲ τοῖς ἀναπνέουσιν ὁ θώραξ ἄνω καὶ κάτω κινεῖται </div>
         <div type="line" n="10">πολλάκις δεχομένων τὸ πνεῦμα καὶ ἐξιέντων, ὡς τὰ </div>
         <div type="line" n="11">βράγχια τοῖς ἰχθύσιν. Καὶ τὰ μὲν ἀναπνέοντα ἐν ὀλίγῳ </div>
         <div type="line" n="12">ἀέρι καὶ τῷ αὐτῷ ἀποπνίγονται· ταχέως γὰρ ἑκάτερον </div>
         <div type="line" n="13">αὐτῶν γίνεται θερμόν· θερμαίνει γὰρ ἡ τοῦ αἵματος θίξις </div>
         <div type="line" n="14">ἑκάτερον. θερμὸν δ’ ὂν τὸ αἷμα κωλύει τὴν κατάψυξιν· καὶ </div>
         <div type="line" n="15">μὴ δυναμένων κινεῖν τῶν μὲν ἀναπνεόντων τὸν πνεύμονα τῶν </div>
         <div type="line" n="16">δ’ ἐνύδρων τὰ βράγχια διὰ πάθος ἢ διὰ γῆρας, τότε συμβαίνειν </div>
         <div type="line" n="17">τὴν τελευτήν. </div>
         <div type="line" n="18">Ἔστι μὲν οὖν πᾶσι τοῖς ζῴοις κοινὸν γένεσις καὶ θάνατος, </div>
         <div type="line" n="19">οἱ δὲ τρόποι διαφέρουσι τῷ εἴδει· οὐ γὰρ ἀδιάφορος ἡ </div>
         <div type="line" n="20">φθορά, ἀλλ’ ἔχει τι κοινόν. Θάνατος δ’ ἐστὶν ὁ μὲν βίαιος </div>
         <div type="line" n="21">ὁ δὲ κατὰ φύσιν, βίαιος μὲν ὅταν ἡ ἀρχὴ ἔξωθεν ᾖ, κατὰ </div>
         <div type="line" n="22">φύσιν δ’ ὅταν ἐν αὐτῷ. Καὶ ἡ τοῦ μορίου σύστασις ἐξ </div>
         <div type="line" n="23">ἀρχῆς τοιαύτη, ἀλλὰ μὴ ἐπίκτητόν τι πάθος. Τοῖς μὲν οὖν </div>
         <div type="line" n="24">φυτοῖς αὔανσις, ἐν δὲ τοῖς ζῴοις καλεῖται τοῦτο γῆρας. </div>
         <div type="line" n="25">Ἔστι δὲ θάνατος καὶ ἡ φθορὰ πᾶσιν ὁμοίως τοῖς μὴ </div>
         <div type="line" n="26">ἀτελέσιν· τούτοις δὲ παρομοίως μέν, ἄλλον δὲ τρόπον. </div>
         <div type="line" n="27">Ἀτελῆ δὲ λέγω οἷον τά τε ᾠὰ καὶ τὰ σπέρματα τῶν φυτῶν, </div>
         <div type="line" n="28">ὅσα ἄρριζα. Πᾶσι μἐν οὖν ἡ φθορὰ γίνεται διὰ θερμοῦ </div>
      </div>
      <div type="page" n="350">
         <div type="line" n="1">τινὸς ἔκλειψιν, τοῖς δὲ τελείοις, ἐν ᾧ τῆς οὐσίας ἡ ἀρχή. </div>
         <div type="line" n="2">Αὕτη δ’ ἐστίν, ὥσπερ εἴρηται πρότερον, ἐν ᾧ τό τε ἄνω καὶ </div>
         <div type="line" n="3">τὸ κάτω συνάπτει, τοῖς μὲν φυτοῖς μέσον βλαστοῦ καὶ </div>
         <div type="line" n="4">ῥίζης, τῶν δὲ ζῴων τοῖς μὲν ἐναίμοις ἡ καρδία, τοῖς δ’ ἀναίμοις </div>
         <div type="line" n="5">τὸ ἀνάλογον. Τούτων δ’ ἔνια δυνάμει πολλὰς ἀρχὰς </div>
         <div type="line" n="6">ἔχουσιν, οὐ μέντοι γε ἐνεργείᾳ. Διὸ καὶ τῶν ἐντόμων ἔνια </div>
         <div type="line" n="7">διαιρούμενα ζῶσι, καὶ τῶν ἐναίμων ὅσα μὴ ζωτικὰ λίαν </div>
         <div type="line" n="8">εἰσί, πολὺν χρόνον ζῶσιν ἐξῃρημένης τῆς καρδίας, οἷον αἱ </div>
         <div type="line" n="9">χελῶναι καὶ κινοῦνται τοῖς ποσίν, ἐπόντων τῶν χελωνίων, </div>
         <div type="line" n="10">διὰ τὸ μὴ συγκεῖσθαι τὴν φύσιν αὐτῶν εὖ, παραπλησίως δὲ </div>
         <div type="line" n="11">τοῖς ἐντόμοις. Ἡ δ’ ἀρχὴ τῆς ζωῆς ἐκλείπει τοῖς ἔχουσιν, </div>
         <div type="line" n="12">ὅταν μὴ καταψύχηται τὸ θερμὸν τὸ κοινωνοῦν αὐτῆς. </div>
         <div type="line" n="13">Καθάπερ γὰρ εἴρηται πολλάκις, συντήκεται αὐτὸ </div>
         <div type="line" n="14">ὑφ’ αὑτοῦ. Ὅταν οὖν τοῖς μὲν ὁ πλεύμων τοῖς δὲ τὰ </div>
         <div type="line" n="15">βράγχια σκληρύνηται, διὰ χρόνου μῆκος ξηραινομένων τοῖς </div>
         <div type="line" n="16">μὲν τῶν βραγχίων τοῖς δὲ τοῦ πλεύμονος, καὶ γινομένων </div>
         <div type="line" n="17">γεηρῶν, οὐ δύναται ταῦτα τὰ μόρια κινεῖν οὐδ’ αἴρειν καὶ </div>
         <div type="line" n="18">συνάγειν. Τέλος δὲ γινομένης ἐπιτάσεως καταμαραίνεται </div>
         <div type="line" n="19">τὸ πῦρ. Διὸ καὶ μικρῶν παθημάτων ἐπιγινομένων ἐν τῷ </div>
         <div type="line" n="20">γήρᾳ ταχέως τελευτῶσιν· διὰ γὰρ τὸ ὀλίγον εἶναι τὸ θερμόν, </div>
         <div type="line" n="21">ἅτε τοῦ πλείστου διαπεπνευκότος ἐν τῷ πλήθει τῆς </div>
         <div type="line" n="22">ζωῆς, ἥτις ἂν ἐπίτασις γένηται τοῦ μορίου, ταχέως ἀποσβέννυται· </div>
         <div type="line" n="23">ὥσπερ γὰρ ἀκαριαίας καὶ μικρᾶς ἐν αὐτῷ φλογὸς </div>
         <div type="line" n="24">ἐνούσης διὰ μικρὰν κίνησιν ἀποσβέννυται. Διὸ καὶ ἄλυπός </div>
         <div type="line" n="25">ἐστιν ὁ ἐν τῷ γήρᾳ θάνατος· οὐδενὸς γὰρ βιαίου </div>
         <div type="line" n="26">πάθους αὐτοῖς συμβαίνοντος τελευτῶσιν, ἀλλ’ ἀναίσθητος ἡ </div>
      </div>
      <div type="page" n="351">
         <div type="line" n="1">τῆς ψυχῆς ἀπόλυσις γίνεται παντελῶς. Καὶ τῶν νοσημάτων </div>
         <div type="line" n="2">ὅσα ποιοῦσι τὸν πνεύμονα σκληρὸν ἢ φύμασιν ἢ περιττώμασιν </div>
         <div type="line" n="3">ἢ θερμότητος νοσηματικῆς ὑπερβολῇ, καθάπερ </div>
         <div type="line" n="4">ἐν τοῖς πυρετοῖς, πυκνὸν τὸ πνεῦμα ποιοῦσι διὰ τὸ μὴ </div>
         <div type="line" n="5">δύνασθαι τὸν πνεύμονα μακρὰν αἴρειν ἄνω καὶ συνίζειν. </div>
         <div type="line" n="6">Τέλος δ’, ὅταν μηκέτι δύνωνται κινεῖν, τελευτῶσιν </div>
         <div type="line" n="7">ἀποπνεύσαντες. </div>
         <div type="line" n="8">Γένεσις μὲν οὖν ἐστὶν ἡ πρώτη μέθεξις ἐν τῷ θερμῷ τῆς </div>
         <div type="line" n="9">θρεπτικῆς ψυχῆς, ζωὴ δ’ ἡ μονὴ ταύτης. Νεότης δ’ ἐστὶν ἡ </div>
         <div type="line" n="10">τοῦ πρώτου καταψυκτικοῦ μορίου αὔξησις, γῆρας δ’ ἡ τούτου </div>
         <div type="line" n="11">φθίσις, ἀκμὴ δὲ τὸ τούτων μέσον. Τελευτὴ δὲ καὶ φθορὰ </div>
         <div type="line" n="12">βίαιος μὲν ἡ τοῦ θερμοῦ σβέσις καὶ μάρανσις· φθαρείη γὰρ </div>
         <div type="line" n="13">ἂν δι’ ἀμφοτέρας ταύτας τὰς αἰτίας, ἡ δὲ κατὰ φύσιν τοῦ </div>
         <div type="line" n="14">αὐτοῦ τούτου μάρανσις διὰ χρόνου μῆκος γινομένη καὶ τελειότητα. </div>
         <div type="line" n="15">Τοῖς μὲν οὖν φυτοῖς αὔανσις, ἐν δὲ τοῖς ζῴοις </div>
         <div type="line" n="16">καλεῖται θάνατος. Τούτου δ’ ὁ μὲν ἐν γήρᾳ θάνατος μάρανσις </div>
         <div type="line" n="17">τοῦ μορίου δι’ ἀδυναμίαν τοῦ καταψύχειν ὑπὸ γήρως. </div>
         <div type="line" n="18">Τί μὲν οὖν ἐστὶ γένεσις καὶ ζωὴ καὶ θάνατος, καὶ διὰ τίνας </div>
         <div type="line" n="19">αἰτίας ὑπάρχουσι τοῖς ζῴοις, εἴρηται. </div>
         <div type="line" n="20">Δῆλον δ’ ἐκ τούτων καὶ διὰ τίν’ αἰτίαν τοῖς μὲν ἀναπνέουσι </div>
         <div type="line" n="21">τῶν ζῴων ἀποπνίγεσθαι συμβαίνει ἐν τῷ ὑγρῷ, τοῖς </div>
         <div type="line" n="22">δ’ ἰχθύσιν ἐν τῷ ἀέρι· τοῖς μὲν γὰρ διὰ τοῦ ὕδατος ἡ κατάψυξις </div>
         <div type="line" n="23">γίνεται, τοῖς δὲ διὰ τοῦ ἀέρος, ὧν ἑκάτερα στερίσκεται </div>
         <div type="line" n="24">μεταβάλλοντα τοὺς τόπους. Ἡ δ’ αἰτία τῆς κινήσεως </div>
         <div type="line" n="25">τοῖς μὲν τῶν βραγχίων τοῖς δὲ τοῦ πνεύμονος, ὧν αἰρομένων </div>
         <div type="line" n="26">καὶ συνιζόντων τὰ μὲν ἐκπνέουσι καὶ εἰσπνέουσι τὰ </div>
         <div type="line" n="27">δὲ δέχονται τὸ ὑγρὸν καὶ ἐξιᾶσιν, ἔτι δ’ ἡ σύστασις τοῦ </div>
         <div type="line" n="28">ὀργάνου, τόνδ’ ἔχει τὸν τρόπον. </div>
         <div type="line" n="29">Τρία ἐστὶ τὰ συμβαίνοντα περὶ τὴν καρδίαν, ἃ δοκεῖ </div>
      </div>
      <div type="page" n="352">
         <div type="line" n="1">τὴν αὐτὴν φύσιν ἔχειν, ἔχει δ’ οὐ τὴν αὐτήν, πήδησις καὶ </div>
         <div type="line" n="2">σφυγμὸς καὶ ἀναπνοή. Πήδησις μὲν οὖν ἐστὶ σύνωσις </div>
         <div type="line" n="3">τοῦ θερμοῦ τοῦ ἐν αὐτῇ διὰ κατάψυξιν περιττωματικὴν ἢ </div>
         <div type="line" n="4">συντηκτικήν, οἷον ἐν τῇ νόσῳ τῇ καλουμένῃ παλμῷ, καὶ ἐν </div>
         <div type="line" n="5">ἄλλαις δὲ νόσοις, καὶ ἐν τοῖς φόβοις δέ· καὶ γὰρ οἱ φοβούμενοι </div>
         <div type="line" n="6">καταψύχονται τὰ ἄνω, τὸ δὲ θερμὸν ὑποφεῦγον </div>
         <div type="line" n="7">καὶ συστελλόμενον ποιεῖ τὴν πήδησιν, εἰς μικρὸν συνωθούμενον </div>
         <div type="line" n="8">οὕτως ὥστ’ ἐνίοτ’ ἀποσβέννυσθαι τὰ ζῷα καὶ ἀποθνήσκειν </div>
         <div type="line" n="9">διὰ φόβον καὶ διὰ πάθος νοσηματικόν. Ἡ δὲ συμβαίνουσα </div>
         <div type="line" n="10">σφύξις τῆς καρδίας, ἣν ἀεὶ φαίνεται ποιουμένη συνεχῶς, </div>
         <div type="line" n="11">ὁμοία φύμασίν ἐστιν, ἣν ποιοῦνται κίνησιν μετ’ ἀλγηδόνος </div>
         <div type="line" n="12">διὰ τὸ παρὰ φύσιν εἶναι τῷ αἵματι τὴν μεταβολήν. Γίνεται </div>
         <div type="line" n="13">δὲ μέχρι οὗ ἂν πυωθῇ πεφθέν. Ἔστι δ’ ὅμοιον </div>
         <div type="line" n="14">ζέσει τοῦτο τὸ πάθος· ἡ γὰρ ζέσις γίνεται πνευματουμένου </div>
         <div type="line" n="15">τοῦ ὑγροῦ ὑπὸ τοῦ θερμοῦ· αἴρεται γὰρ διὰ τὸ πλείω </div>
         <div type="line" n="16">γίνεσθαι τὸν ὄγκον. Παῦλα δ’ ἐν μὲν τοῖς φύμασιν, ἐὰν </div>
         <div type="line" n="17">μὴ διαπνεύσῃ, παχυτέρου γινομένου τοῦ ὑγροῦ, σῆψις, τῇ </div>
         <div type="line" n="18">δὲ ζέσει ἡ ἔκπτωσις διὰ τῶν ὁριζόντων. Ἐν δὲ τῇ καρδίᾳ </div>
         <div type="line" n="19">ἡ τοῦ ἀεὶ προσιόντος ἐκ τῆς τροφῆς ὑγροῦ διὰ τῆς </div>
         <div type="line" n="20">θερμότητος ὄγκωσις ποιεῖ σφυγμόν, αἰρομένη πρὸς τὸν </div>
         <div type="line" n="21">ἔσχατον χιτῶνα τῆς καρδίας. Καὶ τοῦτ’ ἀεὶ γίνεται συνεχῶς· </div>
         <div type="line" n="22">ἐπιρρεῖ γὰρ ἀεὶ τὸ ὑγρὸν συνεχῶς, ἐξ οὗ γίνεται </div>
         <div type="line" n="23">ἡ τοῦ αἵματος φύσις· πρῶτον γὰρ ἐν τῇ καρδίᾳ δημιουργεῖται. </div>
         <div type="line" n="24">Δῆλον δ’ ἐν τῇ γενέσει ἐξ ἀρχῆς· οὔπω γὰρ διωρισμένων </div>
         <div type="line" n="25">τῶν φλεβῶν φαίνεται ἔχουσα αἷμα. Καὶ διὰ τοῦτο </div>
         <div type="line" n="26">σφύζει μᾶλλον τοῖς νεωτέροις τῶν πρεσβυτέρων· γίνεται </div>
      </div>
      <div type="page" n="353">
         <div type="line" n="1">γὰρ ἡ ἀναθυμίασις πλείων τοῖς νεωτέροις. Καὶ σφύζουσιν </div>
         <div type="line" n="2">αἱ φλέβες πᾶσαι, καὶ ἅμα ἀλλήλαις, διὰ τὸ ἠρτῆσθαι ἐκ </div>
         <div type="line" n="3">τῆς καρδίας. Κινεῖ δ’ ἀεί· ὥστε κἀκεῖναι αἰεί, καὶ ἅμα ἀλλήλαις, </div>
         <div type="line" n="4">ὅτε κινεῖ. Ἀναπήδησις μὲν οὖν ἐστὶν ἡ γινομένη </div>
         <div type="line" n="5">ἄντωσις πρὸς τὴν τοῦ ψυχροῦ σύνωσιν, σφύξις δ’ ἡ τοῦ </div>
         <div type="line" n="6">ὑγροῦ θερμαινομένου πνευμάτωσις. </div>
         <div type="line" n="7">Ἡ δ’ ἀναπνοὴ γίνεται αὐξανομένου τοῦ θερμοῦ, ἐν ᾧ ἡ </div>
         <div type="line" n="8">ἀρχὴ ἡ θρεπτική. Καθάπερ γὰρ καὶ τἆλλα δεῖται τροφῆς, </div>
         <div type="line" n="9">κἀκεῖνο, καὶ τῶν ἄλλων μᾶλλον· καὶ γὰρ τοῖς ἄλλοις </div>
         <div type="line" n="10">ἐκεῖνο τῆς τροφῆς αἴτιόν ἐστιν. Ἀνάγκη δὴ πλέον γινόμενον </div>
         <div type="line" n="11">αἴρειν τὸ ὄργανον. Δεῖ δ’ ὑπολαβεῖν τὴν σύστασιν </div>
         <div type="line" n="12">τοῦ ὀργάνου παραπλησίαν μὲν εἶναι ταῖς φύσαις ταῖς ἐν </div>
         <div type="line" n="13">τοῖς χαλκείοις· οὐ πόρρω γὰρ οὔθ’ ὁ πνεύμων οὔθ’ ἡ καρδία </div>
         <div type="line" n="14">πρὸς τὸ δέξασθαι σχῆμα τοιοῦτον· διπλοῦν δ’ εἶναι τὸ </div>
         <div type="line" n="15">τοιοῦτον· δεῖ γὰρ ἐν τῷ μέσῳ τὸ θρεπτικὸν εἶναι τῆς φυσικῆς </div>
         <div type="line" n="16">δυνάμεως. Αἴρεται μὲν οὖν πλεῖον γενόμενον, αἰρομένου </div>
         <div type="line" n="17">δ’ ἀναγκαῖον αἴρεσθαι καὶ τὸ περιέχον αὐτὸ μόριον. </div>
         <div type="line" n="18">Ὅπερ φαίνονται ποιεῖν οἱ ἀναπνέοντες· αἴρουσι γὰρ τὸν </div>
         <div type="line" n="19">θώρακα διὰ τὸ τὴν ἀρχὴν τὴν ἐνοῦσαν αὐτῷ τοῦ τοιούτου </div>
         <div type="line" n="20">μορίου ταὐτὸ τοῦτο ποιεῖν· αἰρομένου γάρ, καθάπερ εἰς τὰς </div>
         <div type="line" n="21">φύσας, ἀναγκαῖον εἰσφέρειν τὸν ἀέρα τὸν θύραθεν, καὶ </div>
         <div type="line" n="22">ψυχρὸν ὄντα καὶ καταψύχοντα σβεννύναι τὴν ὑπεροχὴν </div>
         <div type="line" n="23">τὴν τοῦ πυρός. Ὥσπερ δ’ αὐξανομένου ᾔρετο τοῦτο τὸ </div>
         <div type="line" n="24">μόριον, καὶ φθίνοντος ἀναγκαῖον συνίζειν, καὶ συνίζοντος </div>
         <div type="line" n="25">ἐξιέναι τὸν ἀέρα τὸν εἰσελθόντα πάλιν, εἰσιόντα μὲν ψυχρὸν </div>
         <div type="line" n="26">ἐξιόντα δὲ θερμὸν διὰ τὴν ἁφὴν τοῦ θερμοῦ τοῦ ἐνόντος </div>
         <div type="line" n="27">ἐν τῷ μορίῳ τούτῳ, καὶ μάλιστα τοῖς τὸν πνεύμονα ἔναιμον </div>
      </div>
      <div type="page" n="354">
         <div type="line" n="1">ἔχουσιν· εἰς πολλοὺς γὰρ οἷον αὐλῶνας τὰς σύριγγας </div>
         <div type="line" n="2">ἐμπίπτειν τὰς ἐν τῷ πνεύμονι, ὧν παρ’ ἑκάστην παρατέτανται </div>
         <div type="line" n="3">φλέβες, ὥστε δοκεῖν ὅλον εἶναι τὸν πνεύμονα πλήρη </div>
         <div type="line" n="4">αἵματος. Καλεῖται δ’ ἡ μὲν εἴσοδος τοῦ ἀέρος ἀναπνοή, ἡ </div>
         <div type="line" n="5">δ’ ἔξοδος ἐκπνοή. Καὶ ἀεὶ δὴ τοῦτο γίνεται συνεχῶς, ἕως </div>
         <div type="line" n="6">περ ἂν ζῇ καὶ κινῇ τοῦτο τὸ μόριον συνεχῶς. Καὶ διὰ </div>
         <div type="line" n="7">τοῦτο ἐν τῷ ἀναπνεῖν καὶ ἐκπνεῖν ἐστὶ τὸ ζῆν. Τὸν αὐτὸν </div>
         <div type="line" n="8">δὲ τρόπον καὶ τοῖς ἰχθύσιν ἡ κίνησις γίνεται τῶν βραγχίων. </div>
         <div type="line" n="9">Αἰρομένου μὲν γὰρ τοῦ θερμοῦ τοῦ ἐν τῷ αἵματι </div>
         <div type="line" n="10">διὰ τῶν μορίων αἴρονται καὶ τὰ βράγχια, καὶ διιᾶσι τὸ </div>
         <div type="line" n="11">ὕδωρ· κατιόντος δὲ πρὸς τὴν καρδίαν διὰ τῶν πόρων καὶ </div>
         <div type="line" n="12">καταψυχομένου συνίζουσι, καὶ ἀφιᾶσι τὸ ὕδωρ. Ἀεὶ δ’ αἰρομένου </div>
         <div type="line" n="13">τοῦ ἐν τῇ καρδίᾳ, ἀεὶ δέχεται πάλιν καταψυχομένου. </div>
         <div type="line" n="14">Διὸ κἀκείνοις τοῦ ζῆν καὶ μὴ ζῆν τὸ τέλος ἐστὶν </div>
         <div type="line" n="15">ἐν τῷ ἀναπνεῖν, καὶ τούτοις ἐν τῷ δέχεσθαι τὸ ὑγρόν. </div>
         <div type="line" n="16">Περὶ μὲν οὖν ζωῆς καὶ θανάτου καὶ τῶν συγγενῶν ταύτης </div>
         <div type="line" n="17">τῆς σκέψεως, σχεδὸν εἴρηται περὶ πάντων. Περὶ δὲ </div>
         <div type="line" n="18">ὑγιείας καὶ νόσου οὐ μόνον ἐστὶν ἰατροῦ ἀλλὰ καὶ τοῦ φυσικοῦ </div>
         <div type="line" n="19">μέχρι του τὰς αἰτίας εἰπεῖν. Ἧι δὲ διαφέρουσι καὶ ᾗ </div>
         <div type="line" n="20">διαφέροντα θεωροῦσιν, οὐ δεῖ λανθάνειν, ἐπεὶ ὅτι γε σύνορος </div>
         <div type="line" n="21">ἡ πραγματεία μέχρι τινός ἐστι, μαρτυρεῖ τὸ γινόμενον· </div>
         <div type="line" n="22">τῶν τε γὰρ ἰατρῶν ὅσοι κομψοὶ ἢ περίεργοι, λέγουσί τι </div>
         <div type="line" n="23">περὶ φύσεως καὶ τὰς ἀρχὰς ἐκεῖθεν ἀξιοῦσι λαμβάνειν, καὶ </div>
         <div type="line" n="24">τῶν περὶ φύσεως πραγματευθέντων οἱ χαριέστατοι σχεδὸν </div>
         <div type="line" n="25">τελευτῶσιν εἰς τὰς ἀρχὰς τὰς ἰατρικάς. </div>
      </div>
   </body>
   
</TAN-T>
