<?xml version="1.0" encoding="UTF-8"?>
<!--<?xml-model href="http://textalign.net/release/TAN-2018/schemas/TAN-TEI.rnc" type="application/relax-ng-compact-syntax"?>
<?xml-model href="http://textalign.net/release/TAN-2018/schemas/TAN-TEI.sch" type="application/xml" schematypens="http://purl.oclc.org/dsdl/schematron"?>-->
<TAN-T xmlns="tag:textalign.net,2015:ns"
       TAN-version="2018"
       id="tag:kalvesmaki.com,2014:conversion:tan-tei:dcgas-Arist-Gr_025.ref-scriptum-native-by-line">
   
   <head>
      <name>De sensu et sensibilibus by Aristotle in grc published 1837</name>
      <license which="public zero"/>
      <licensor who="mjs grc"/>
      <key>
         <IRI>tag:kalvesmaki.com,2014:tan-key:dcgas</IRI>
         <name>Definitions of entities mentioned in DCGAS files</name>
         <location href="key/DCGAS.TAN-key.xml" when-accessed="2018-02-06-05:00"/>
      </key>
      <source which="Aristotelis Aristotle 1837"/>
      <see-also relationship="resegmented">
         <IRI>tag:kalvesmaki.com,2014:conversion:tan-tei:dcgas-Arist-Gr_025</IRI>
         <name>De sensu et sensibilibus by Aristotle in grc published 1837</name>
         <location href="Arist-Gr_025.tan-tei.xml" when-accessed="2018-02-07-05:00"/>
      </see-also>
      <see-also relationship="resegmented">
         <IRI>tag:kalvesmaki.com,2014:conversion:tan-tei:dcgas-Arist-Gr_025.ref-logical-native</IRI>
         <name>De sensu et sensibilibus by Aristotle in grc published 1837 as TAN-T following original leaf divs and converting nesting elements to &lt;div&gt;s</name>
         <location href="Arist-Gr_025.tan-t.ref-logical-native.xml"
                   when-accessed="2018-02-07-05:00"/>
      </see-also>
      <definitions>
         <algorithm xml:id="xslt1">
            <IRI>tag:textalign.net,2015:stylesheet:convert-tan-tei-to-tan-t</IRI>
            <name>Stylesheet to create a TAN file.</name>
            <desc>Stylesheet at: ../../do%20things/configure%20parameters/parameters-for-TAN-output.xsl</desc>
         </algorithm>
         <work which="De sensu et sensibilibus"/>
         <div-type xml:id="page" which="page"/>
         <div-type xml:id="line" which="line (physical)"/>
         <div-type xml:id="chapter" which="chapter"/>
         <algorithm xml:id="xslt">
            <IRI>tag:kalvesmaki.com,2014:stylesheet:convert-dcgas-to-tan</IRI>
            <name>Stylesheet for converting TEI.2 from the Digital Corpus for Greco-Arabic
                        Studies to TAN-TEI</name>
         </algorithm>
         <person xml:id="mjs" which="Mark J. Schiefsky"/>
         <person xml:id="grc" which="Gregory R. Crane"/>
         <role xml:id="stylesheet" which="stylesheet"/>
         <role xml:id="editor" which="editor"/>
         <role xml:id="funder" which="funder"/>
         <organization xml:id="awmf" which="Andrew W. Mellon Foundation"/>
         <relationship which="resegmented copy" xml:id="resegmented"/>
      </definitions>
      
      <resp who="xslt1" roles="stylesheet"/>
      <resp who="xslt" roles="stylesheet"/>
      <resp who="mjs grc" roles="editor"/>
      <resp roles="funder" who="awmf"/>
      <change who="xslt" when="2018-02-06-05:00">Converted from original file at Arist-Gr_025</change>
      <change who="xslt1" when="2018-02-07T00:15:24.577-05:00">Converted from TAN-TEI to TAN-T.</change>
      </head>
   
      <body xml:lang="grc"> 
         <div type="page" n="243"> 
         <div type="line" n="1">ΠΕΡΙ ΑΙΣΘΗΣΕΩΣ ΚΑΙ ΑΙΣΘΗΤΩΝ. </div>
         <div type="line" n="2">ἘΠΕΙ δὲ περὶ ψυχῆς καθ’ αὑτὴν διώρισται καὶ περὶ </div>
         <div type="line" n="3">τῶν δυνάμεων ἑκάστης κατὰ μόριον αὐτῆς, ἐχόμενον ἐστι </div>
         <div type="line" n="4">ποιήσασθαι τὴν ἐπίσκεψιν περὶ τῶν ζῴων καὶ τῶν ζωὴν </div>
         <div type="line" n="5">ἐχόντων ἁπάντων, τίνες εἰσὶν ἴδιαι καὶ τίνες κοιναὶ πράξεις </div>
         <div type="line" n="6">αὐτῶν. Τὰ μὲν οὖν εἰρημένα περὶ ψυχῆς ὑποκείσθω, περὶ </div>
         <div type="line" n="7">δὲ τῶν λοιπῶν λέγωμεν, καὶ πρῶτον περὶ τῶν πρώτων. </div>
         <div type="line" n="8">Φαίνεται δὲ τὰ μέγιστα, καὶ τὰ κοινὰ καὶ τὰ ἴδια τῶν </div>
         <div type="line" n="9">ζῴων, κοινὰ τῆς ψυχῆς ὄντα καὶ τοῦ σώματος, οἷον αἴσθησις </div>
         <div type="line" n="10">καὶ μνήμη καὶ θυμὸς καὶ ἐπιθυμία καὶ ὅλως ὄρεξις, καὶ </div>
         <div type="line" n="11">πρὸς τούτοις ἡδονή τε καὶ λύπη· καὶ γὰρ ταῦτα σχεδὸν </div>
         <div type="line" n="12">ὑπάρχει πᾶσι τοῖς ζῴοις. Πρὸς δὲ τούτοις τὰ μὲν πάντων </div>
         <div type="line" n="13">ἐστὶ τῶν μετεχόντων ζωῆς κοινά, τὰ δὲ τῶν ζῴων ἐνίοις. </div>
         <div type="line" n="14">Τυγχάνουσι δὲ τούτων τὰ μέγιστα τέτταρες οὖσαι συζυγίαι </div>
         <div type="line" n="15">τὸν ἀριθμόν, οἷον ἐγρήγορσις καὶ ὕπνος, καὶ νεότης </div>
         <div type="line" n="16">καὶ γῆρας, καὶ ἀναπνοὴ καὶ ἐκπνοή, καὶ ζωὴ καὶ θάνατος· </div>
         <div type="line" n="17">περὶ ὧν θεωρητέον, τί τε ἕκαστον αὐτῶν, καὶ διὰ τίνας αἰτίας </div>
      </div>
      <div type="page" n="244">
         <div type="line" n="1">συμβαίνει. Φυσικοῦ δὲ καὶ περὶ ὑγιείας καὶ νόσου τὰς </div>
         <div type="line" n="2">πρώτας ἰδεῖν ἀρχάς· οὔτε γὰρ ὑγίειαν οὔτε νόσον οἷόν τε </div>
         <div type="line" n="3">γίνεσθαι τοῖς ἐστερημένοις ζωῆς. Διὸ σχεδὸν τῶν τε περὶ </div>
         <div type="line" n="4">φύσεως οἱ πλεῖστοι καὶ τῶν ἰατρῶν οἱ φιλοσοφωτέρως τὴν </div>
         <div type="line" n="5">τέχνην μετιόντες, οἱ μὲν τελευτῶσιν εἰς τὰ περὶ ἰατρικῆς, </div>
         <div type="line" n="6">οἱ δ’ ἐκ τῶν περὶ φύσεως ἄρχονται περὶ τῆς ἰατρικῆς. </div>
         <div type="line" n="7">Ὅτι δὲ τὰ λεχθέντα κοινὰ τῆς τε ψυχῆς ἐστὶ καὶ τοῦ </div>
         <div type="line" n="8">σώματος, οὐκ ἄδηλον. Πάντα γὰρ τὰ μὲν μετ’ αἰσθήσεως </div>
         <div type="line" n="9">συμβαίνει, τὰ δὲ δι’ αἰσθήσεως· ἔνια δὲ τὰ μὲν πάθη ταύτης </div>
         <div type="line" n="10">ὄντα τυγχάνει, τὰ δ’ ἕξεις, τὰ δὲ φυλακαὶ καὶ σωτηρίαι, </div>
         <div type="line" n="11">τὰ δὲ φθοραὶ καὶ στερήσεις. Ἡ δ’ αἴσθησις ὅτι διὰ σώματος </div>
         <div type="line" n="12">γίνεται τῇ ψυχῇ, δῆλον καὶ διὰ τοῦ λόγου καὶ τοῦ </div>
         <div type="line" n="13">λόγου χωρίς. Ἀλλὰ περὶ μὲν αἰσθήσεως καὶ τοῦ αἰσθάνεσθαι, </div>
         <div type="line" n="14">τί ἐστι καὶ διὰ τί συμβαίνει τοῖς ζῴοις τοῦτο τὸ </div>
         <div type="line" n="15">πάθος, εἴρηται πρότερον ἐν τοῖς περὶ ψυχῆς. Τοῖς δὲ </div>
         <div type="line" n="16">ζῴοις, ᾗ μὲν ζῷον ἕκαστον, ἀνάγκη ὑπάρχειν αἴσθησιν· τούτῳ </div>
         <div type="line" n="17">γὰρ τὸ ζῷον εἶναι καὶ μὴ ζῷον διορίζομεν. Ἰδίᾳ δ’ </div>
         <div type="line" n="18">ἤδη καθ’ ἕκαστον ἡ μὲν ἁφὴ καὶ γεῦσις ἀκολουθεῖ πᾶσιν ἐξ </div>
         <div type="line" n="19">ἀνάγκης, ἡ μὲν ἁφὴ διὰ τὴν εἰρημένην αἰτίαν ἐν τοῖς περὶ </div>
         <div type="line" n="20">ψυχῆς, ἡ δὲ γεῦσις διὰ τὴν τροφήν· τὸ γὰρ ἡδὺ διακρίνει </div>
         <div type="line" n="21">καὶ τὸ λυπηρὸν αὕτη περὶ τὴν τροφήν, ὥστε τὸ μὲν </div>
         <div type="line" n="22">φεύγειν τὸ δὲ διώκειν, καὶ ὅλως ὁ χυμός ἐστι τοῦ θρεπτικοῦ </div>
         <div type="line" n="23">μορίου πάθος. Αἱ δὲ διὰ τῶν ἔξωθεν αἰσθήσεις </div>
         <div type="line" n="24">τοῖς πορευτικοῖς αὐτῶν, οἷον ὄσφρησις καὶ ἀκοὴ καὶ ὄψις, </div>
         <div type="line" n="25">πᾶσι μὲν τοῖς ἔχουσι σωτηρίας ἕνεκεν ὑπάρχουσιν, ὅπως </div>
         <div type="line" n="26">διώκωσί τε προαισθανόμενα τὴν τροφὴν καὶ τὰ φαῦλα καὶ </div>
         <div type="line" n="27">τὰ φθαρτικὰ φεύγωσι, τοῖς δὲ καὶ φρονήσεως τυγχάνουσι </div>
      </div>
      <div type="page" n="245">
         <div type="line" n="1">τοῦ εὖ ἕνεκα· πολλὰς γὰρ εἰσαγγέλλουσι διαφοράς, ἐξ ὧν ἥ </div>
         <div type="line" n="2">τε τῶν νοητῶν ἐγγίνεται φρόνησις καὶ ἡ τῶν πρακτῶν. </div>
         <div type="line" n="3">Αὐτῶν δὲ τούτων πρὸς μὲν τὰ ἀναγκαῖα κρείττων ἡ ὄψις </div>
         <div type="line" n="4">καὶ καθ’ αὑτήν, πρὸς δὲ νοῦν καὶ κατὰ συμβεβηκὸς ἡ ἀκοή. </div>
         <div type="line" n="5">Διαφορὰς μὲν γὰρ πολλὰς εἰσαγγέλλει καὶ παντοδαπὰς </div>
         <div type="line" n="6">ἡ τῆς ὄψεως δύναμις διὰ τὸ πάντα τὰ σώματα μετέχειν </div>
         <div type="line" n="7">χρώματος, ὥστε καὶ τὰ κοινὰ διὰ ταύτης αἰσθάνεσθαι μάλιστα </div>
         <div type="line" n="8">(λέγω δὲ κοινὰ σχῆμα, μέγεθος, κίνησιν, ἀριθμόν)· </div>
         <div type="line" n="9">ἡ δ’ ἁκοὴ τὰ τοῦ ψόφου διαφορὰς μόνον, ὀλίγοις δὲ καὶ </div>
         <div type="line" n="10">τὰς τῆς φωνῆς. Κατὰ συμβεβηκὸς δὲ πρὸς φρόνησιν ἡ </div>
         <div type="line" n="11">ἀκοὴ πλεῖστον συμβάλλεται μέρος. Ὁ γὰρ λόγος αἴτιός </div>
         <div type="line" n="12">ἐστι τῆς μαθήσεως ἀκουστὸς ὤν, οὐ καθ’ αὑτὸν ἀλλὰ κατὰ </div>
         <div type="line" n="13">συμβεβηκός· ἐξ ὀνομάτων γὰρ σύγκειται, τῶν δ’ ὀνομάτων </div>
         <div type="line" n="14">ἕκαστον σύμβολόν ἐστιν. Διόπερ φρονιμώτεροι τῶν ἐκ γενετῆς </div>
         <div type="line" n="15">ἐστερημένων εἰσὶν ἑκατέρας τῆς αἰσθήσεως οἱ τυφλοὶ </div>
         <div type="line" n="16">τῶν ἐνεῶν καὶ κωφῶν. Περὶ μὲν οὖν τῆς δυνάμεως ἣν ἔχει </div>
         <div type="line" n="17">τῶν αἰσθήσεων ἑκάστη, πρότερον εἴρηται. </div>
         <div type="line" n="18">Τοῦ δὲ σώματος ἐν οἷς ἐγγίγνεσθαι πέφυκεν αἰσθητηρίοις, </div>
         <div type="line" n="19">ἔνιοι μὲν ζητοῦσι κατὰ τὰ στοιχεῖα τῶν σωμάτων· </div>
         <div type="line" n="20">οὐκ εὐποροῦντες δὲ πρὸς τέτταρα πέντ’ οὔσας συνάγειν, </div>
         <div type="line" n="21">γλίχονται περὶ τῆς πέμπτης. Ποιοῦσι δὲ πάντες τὴν </div>
         <div type="line" n="22">ὄψιν πυρὸς διὰ τὸ πάθους τινὸς ἀγνοεῖν τὴν αἰτίαν· θλιβομένου </div>
         <div type="line" n="23">γὰρ καὶ κινουμένου τοῦ ὀφθαλμοῦ φαίνεται πῦρ </div>
         <div type="line" n="24">ἐκλάμπειν· τοῦτο δ’ ἐν τῷ σκότει πέφυκε συμβαίνειν, ἢ </div>
         <div type="line" n="25">τῶν βλεφάρων ἐπικεκαλυμμένων· γίνεται γὰρ καὶ τότε </div>
         <div type="line" n="26">σκότος. Ἔχει δ’ ἀπορίαν τοῦτο καὶ ἑτέραν. Εἰ γὰρ μὴ </div>
         <div type="line" n="27">ἔστι λανθάνειν αἰσθανόμενον καὶ ὁρῶντα ὁρώμενόν τι, </div>
      </div>
      <div type="page" n="246">
         <div type="line" n="1">ἀνάγκη ἄρ’ αὐτὸν ἑαυτὸν ὁρᾶν τὸν ὀφθαλμόν. Διὰ τί </div>
         <div type="line" n="2">οὖν ἠρεμοῦντι τοῦτ’ οὐ συμβαίνει; Τὰ δ’ αἴτια τούτου, </div>
         <div type="line" n="3">καὶ τῆς ἀπορίας καὶ τοῦ δοκεῖν πῦρ εἶναι τὴν ὄψιν, ἐντεῦθεν </div>
         <div type="line" n="4">ληπτέον. Τὰ γὰρ λεῖα πέφυκεν ἐν τῷ σκότει λάμπειν, οὐ </div>
         <div type="line" n="5">μέντοι φῶς γε ποιεῖ, τοῦ δ’ ὀφθαλμοῦ τὸ καλούμενον </div>
         <div type="line" n="6">μέλαν καὶ μέσον λεῖον φαίνεται. Φαίνεται δὲ τοῦτο κινουμένου </div>
         <div type="line" n="7">τοῦ ὄμματος διὰ τὸ συμβαίνειν ὥσπερ δύο γίνεσθαι </div>
         <div type="line" n="8">τὸ ἕν. Τοῦτο δ’ ἡ ταχυτὴς ποιεῖ τῆς κινήσεως, ὥστε δοκεῖν </div>
         <div type="line" n="9">ἕτερον εἶναι τὸ ὁρῶν καὶ τὸ ὁρώμενον. Διὸ καὶ οὐ γίνεται, </div>
         <div type="line" n="10">ἂν μὴ ταχέως καὶ ἐν σκότει τοῦτο συμβῇ· τὸ γὰρ λεῖον ἐν </div>
         <div type="line" n="11">τῷ σκότει πέφυκε λάμπειν, οἷον κεφαλαὶ ἰχθύων τινῶν </div>
         <div type="line" n="12">καὶ ὁ τῆς σηπίας θολός· καὶ βραδέως μεταβάλλοντος τοῦ </div>
         <div type="line" n="13">ὄμματος οὐ συμβαίνει ὥστε δοκεῖν ἅμα ἓν καὶ δύο εἶναι τό </div>
         <div type="line" n="14">θ’ ὁρῶν καὶ τὸ ὁρώμενον. Ἐκείνως δ’ αὐτὸς αὑτὸν ὁρᾷ </div>
         <div type="line" n="15">ὁ ὀφθαλμός, ὥσπερ καὶ ἐν τῇ ἀνακλάσει, ἐπεὶ εἴ γε πῦρ </div>
         <div type="line" n="16">ἦν, καθάπερ Ἐμπεδοκλῆς φησὶ καὶ ἐν τῷ Τιμαίῳ γέγραπται, </div>
         <div type="line" n="17">καὶ συνέβαινε τὸ ὁρᾶν ἐξιόντος ὥσπερ ἐκ λαμπτῆρος </div>
         <div type="line" n="18">τοῦ φωτός, διὰ τί οὐ καὶ ἐν τῷ σκότει ἑώρα ἂν ἡ ὄψις; Τὸ </div>
         <div type="line" n="19">δ’ ἀποσβέννυσθαι φάναι ἐν τῷ σκότει ἐξιοῦσαν, ὥσπερ ὁ </div>
         <div type="line" n="20">Τίμαιος λέγει, κενόν ἐστι παντελῶς· τίς γὰρ ἀπόσβεσις </div>
         <div type="line" n="21">φωτός ἐστιν; Σβέννυται γὰρ ἢ ὑγρῷ ἢ ψυχρῷ τὸ θερμὸν </div>
         <div type="line" n="22">καὶ ξηρόν, οἷον δοκεῖ τό τ’ ἐν τοῖς ἀνθρακώδεσιν εἶναι πῦρ </div>
         <div type="line" n="23">καὶ ἡ φλόξ, ὧν τῷ φωτὶ οὐδέτερον φαίνεται ὑπάρχον. Εἰ </div>
         <div type="line" n="24">δ’ ἄρα ὑπάρχει μὲν ἀλλὰ διὰ τὸ ἠρέμα λανθάνει ἡμᾶς, ἔδει </div>
         <div type="line" n="25">μεθ’ ἡμέραν τε καὶ ἐν τῷ ὕδατι ἀποσβέννυσθαι τὸ φῶς, </div>
         <div type="line" n="26">καὶ ἐν τοῖς πάγοις μᾶλλον γίνεσθαι σκότον· ἡ γοῦν φλὸξ </div>
         <div type="line" n="27">καὶ τὰ πεπυρωμένα σώματα πάσχει τοῦτο· νῦν δ’ οὐδὲν </div>
      </div>
      <div type="page" n="247">
         <div type="line" n="1">συμβαίνει τοιοῦτον. Ἐμπεδοκλῆς δ’ ἔοικε νομίζοντι ὁτὲ </div>
         <div type="line" n="2">μὲν ἐξιόντος τοῦ φωτός, ὥσπερ εἴρηται πρότερον, βλέπειν· </div>
         <div type="line" n="3">λέγει γοῦν οὕτως. </div>
         <div type="line" n="4">Ὡς δ’ ὅτε τις πρόοδον νοέων ὡπλίσσατο λύχνον, χειμερίην διὰ νύκτα πυρὸς σέλας αἰθομένοιο, ἅψας παντοίων ἀνέμων λαμπτῆρας ἀμουργούς, οἵτ’ ἀνέμων μὲν πνεῦμα διασκιδνᾶσιν ἀέντων, φῶς δ’ ἔξω διαθρῶσκον, ὅσον ταναώτερον ἦεν, λάμπεσκεν κατὰ βηλὸν ἀτειρέσιν ἀκτίνεσσιν· ὢς δὲ τότ’ ἐν μήνιγξιν ἐεργμένον ὠγύγιον πῦρ λεπτῇσιν ὀθόνῃσι λοχάζετο κύκλοπα κούρην· αἱ δ’ ὕδατος μὲν βένθος ἀπέστεγον ἀμφινάοντος, πῦρ δ’ ἔξω διαθρῶσκον, ὅσον ταναώτερον ἦεν. </div>
         <div type="line" n="5">Ὁτε μὲν οὖν οὕτως ὁρᾶν φησίν, ὁτὲ δὲ ταῖς ἀπορροίαις </div>
         <div type="line" n="6">ταῖς ἀπὸ τῶν ὁρωμένων. Δημόκριτος δ’ ὅτι μὲν ὕδωρ </div>
         <div type="line" n="7">εἶναί φησι, λέγει καλῶς, ὅτι δ’ οἴεται τὸ ὁρᾶν εἶναι τὴν </div>
         <div type="line" n="8">ἔμφασιν, οὐ καλῶς· τοῦτο μὲν γὰρ συμβαίνει ὅτι τὸ ὄμμα </div>
         <div type="line" n="9">λεῖον, καὶ ἔστιν οὐκ ἐν ἐκείνῳ ἀλλ’ ἐν τῷ ὁρῶντι· ἀνάκλασις </div>
         <div type="line" n="10">γὰρ τὸ πάθος. Ἀλλὰ καθόλου περὶ τῶν ἐμφαινομένων καὶ </div>
         <div type="line" n="11">ἀνακλάσεως οὐδέν πω δῆλον ἦν, ὡς ἔοικεν. Ἄτοπον </div>
         <div type="line" n="12">δὲ καὶ τὸ μὴ ἐπελθεῖν αὐτῷ ἀπορῆσαι διὰ τί ὁ ὀφθαλμὸς </div>
      </div>
      <div type="page" n="248">
         <div type="line" n="1">ὁρᾷ μόνον, τῶν δ’ ἄλλων οὐδὲν ἐν οἷς ἐμφαίνεται τὰ εἴδωλα. </div>
         <div type="line" n="2">Τὸ μὲν οὖν τὴν ὄψιν εἶναι ὕδατος ἀληθὲς μέν, οὐ μέντοι </div>
         <div type="line" n="3">συμβαίνει τὸ ὁρᾶν ᾗ ὕδωρ ἀλλ’ ᾗ διαφανές· ὃ καὶ ἐπὶ τοῦ </div>
         <div type="line" n="4">ἀέρος κοινόν ἐστιν. Ἀλλ’ εὐφυλακτότερον καὶ εὐπιλητότερον </div>
         <div type="line" n="5">τὸ ὕδωρ τοῦ ἀέρος· διόπερ ἡ κόρη καὶ τὸ ὄμμα </div>
         <div type="line" n="6">ὕδατός ἐστιν. Τοῦτο δὲ καὶ ἐπ’ αὐτῶν τῶν ἔργων δῆλον· </div>
         <div type="line" n="7">φαίνεται γὰρ ὕδωρ τὸ ἐκρέον διαφθειρομένων, καὶ ἔν </div>
         <div type="line" n="8">γε τοῖς πάμπαν ἐμβρύοις τῇ ψυχρότητι ὑπερβάλλον </div>
         <div type="line" n="9">καὶ τῇ λαμπρότητι. Καὶ τὸ λευκὸν τοῦ ὄμματος ἐν </div>
         <div type="line" n="10">τοῖς ἔχουσιν αἷμα πῖον καὶ λιπαρόν· ὅπερ διὰ τοῦτ’ ἐστί, </div>
         <div type="line" n="11">πρὸς τὸ διαμένειν τὸ ὑγρὸν ἄπηκτον. Καὶ διὰ τοῦτο τοῦ </div>
         <div type="line" n="12">σώματος ἀρριγότατον ὁ ὀφθαλμός ἐστιν· οὐδεὶς γάρ πω </div>
         <div type="line" n="13">τὸ ἐντὸς τῶν βλεφάρων ἐρρίγωσεν. Τῶν δ’ ἀναίμων </div>
         <div type="line" n="14">σκληρόδερμοι οἱ ὀφθαλμοί εἰσι, καὶ τοῦτο ποιεῖ τὴν σκέπην. </div>
         <div type="line" n="15">Ἄλογον δὲ ὅλως τὸ ἐξιόντι τινὶ τὴν ὄψιν ὁρᾶν, καὶ </div>
         <div type="line" n="16">ἀποτείνεσθαι μέχρι τῶν ἄστρων, ἢ μέχρι τινὸς ἐξιοῦσαν </div>
         <div type="line" n="17">συμφύεσθαι, καθάπερ λέγουσί τινες. Τούτου μὲν γὰρ βέλτιον </div>
         <div type="line" n="18">τὸ ἐν ἀρχῇ συμφύεσθαι τοῦ ὄμματος. Ἀλλὰ καὶ </div>
         <div type="line" n="19">τοῦτο εὔηθες· τό τε γὰρ συμφύεσθαι τί ἐστι φωτὶ πρὸς </div>
         <div type="line" n="20">φῶς; Ἣ πῶς οἷόν θ’ ὑπάρχειν; Οὐ γὰρ τῷ τυχόντι </div>
         <div type="line" n="21">συμφύεται τὸ τυχόν. Τό τ’ ἐντὸς τῷ ἐκτὸς πῶς; Ἡ </div>
         <div type="line" n="22">γὰρ μῆνιγξ μεταξύ ἐστιν. Περὶ μὲν οὖν τοῦ ἄνευ φωτὸς </div>
         <div type="line" n="23">μὴ ὁρᾶν εἴρηται ἐν ἄλλοις· ἀλλ’ εἴτε φῶς εἴτ’ ἀήρ ἐστι τὸ </div>
         <div type="line" n="24">μεταξὺ τοῦ ὁρωμένου καὶ τοῦ ὄμματος, ἡ διὰ τούτου κίνησίς </div>
         <div type="line" n="25">ἐστιν ἡ ποιοῦσα τὸ ὁρᾶν. Καὶ εὐλόγως τὸ ἐντός ἐστιν </div>
      </div>
      <div type="page" n="249">
         <div type="line" n="1">ὕδατος· διαφανὲς γὰρ τὸ ὕδωρ. Ὁρᾶται δὲ ὥσπερ καὶ ἔξω </div>
         <div type="line" n="2">οὐκ ἄνευ φωτός, οὕτω καὶ ἐντός· διαφανὲς ἄρα δεῖ εἶναι. </div>
         <div type="line" n="3">Καὶ ἀνάγκη ὕδωρ εἶναι, ἐπειδὴ οὐκ ἀήρ. Οὐ γὰρ ἐπὶ </div>
         <div type="line" n="4">τοῦ ἐσχάτου ὄμματος ἡ ψυχὴ ἢ τῆς ψυχῆς τὸ αἰσθητήριόν </div>
         <div type="line" n="5">ἐστιν, ἀλλὰ δῆλον ὅτι ἐντός· διόπερ ἀνάγκη διαφανὲς </div>
         <div type="line" n="6">εἶναι καὶ δεκτικὸν φωτὸς τὸ ἐντὸς τοῦ ὄμματος. Καὶ τοῦτο </div>
         <div type="line" n="7">καὶ ἐπὶ τῶν συμβαινόντων δῆλον· ἤδη γάρ τισι πληγεῖσιν </div>
         <div type="line" n="8">ἐν πολέμῳ παρὰ τὸν κρόταφον οὕτως ὥστ’ ἐκτμηθῆναι </div>
         <div type="line" n="9">τοὺς πόρους τοῦ ὄμματος, ἔδοξε γενέσθαι σκότος ὥσπερ </div>
         <div type="line" n="10">λύχνου ἀποσβεσθέντος, διὰ τὸ οἷον λαμπτῆρά τινα ἀποτμηθῆναι </div>
         <div type="line" n="11">τὸ διαφανές, τὴν καλουμένην κόρην. Ὤστ’ εἴπερ τούτων </div>
         <div type="line" n="12">τι συμβαίνει, καθάπερ λέγομεν, φανερὸν ὡς δεῖ τοῦτον </div>
         <div type="line" n="13">τὸν τρόπον ἀποδιδόναι καὶ προσάπτειν ἕκαστον τῶν αἰσθητηρίων </div>
         <div type="line" n="14">ἑνὶ τῶν στοιχείων. Τοῦ μὲν ὄμματος τὸ ὁρατικὸν </div>
         <div type="line" n="15">ὕδατος ὑποληπτέον, ἀέρος δὲ τὸ τῶν ψόφων αἰσθητικόν, </div>
         <div type="line" n="16">πυρὸς δὲ τὴν ὄσφρησιν. Ὃ γὰρ ἐνεργείᾳ ἡ ὄσφρησις, </div>
         <div type="line" n="17">τοῦτο δυνάμει τὸ ὀσφραντικόν· τὸ γὰρ αἰσθητὸν ἐνεργεῖν </div>
         <div type="line" n="18">ποιεῖ τὴν αἴσθησιν, ὥσθ’ ὑπάρχειν ἀνάγκη αὐτὴν δυνάμει </div>
         <div type="line" n="19">πρότερον. Ἡ δ’ ὀσμὴ καπνώδης τίς ἐστιν ἀναθυμίασις, ἡ </div>
         <div type="line" n="20">δ’ ἀναθυμίασις ἡ καπνώδης ἐκ πυρός. Διὸ καὶ τῷ περὶ </div>
         <div type="line" n="21">τὸν ἐγκέφαλον τόπῳ τὸ τῆς ὀσφρήσεως αἰσθητήριόν ἐστιν </div>
         <div type="line" n="22">ἴδιον· δυνάμει γὰρ θερμὴ ἡ τοῦ ψυχροῦ ὕλη ἐστίν. Καὶ </div>
         <div type="line" n="23">ἡ τοῦ ὄμματος γένεσις τὸν αὐτὸν ἔχει τρόπον· ἀπὸ τοῦ </div>
         <div type="line" n="24">ἐγκεφάλου γὰρ συνέστηκεν· οὗτος γὰρ ὑγρότατος καὶ ψυχρότατος </div>
         <div type="line" n="25">τῶν ἐν τῷ σώματι μορίων ἐστίν. Τὸ δ’ ἁπτικὸν </div>
         <div type="line" n="26">γῆς. Τὸ δὲ γευστικὸν εἶδός τι ἁφῆς ἐστίν. Καὶ διὰ </div>
         <div type="line" n="27">τοῦτο πρὸς τῇ καρδίᾳ τὸ αἰσθητήριον αὐτῶν, τῆς τε γεύσεως </div>
      </div>
      <div type="page" n="250">
         <div type="line" n="1">καὶ τῆς ἁφῆς· ἀντίκειται γὰρ τῷ ἐγκεφάλῳ αὕτη, καὶ </div>
         <div type="line" n="2">ἔστι θερμότατον τῶν μορίων. Καὶ περὶ μὲν τῶν αἰσθητικῶν </div>
         <div type="line" n="3">τοῦ σώματος μορίων ἔστω τοῦτον τὸν τρόπον </div>
         <div type="line" n="4">διωρισμένα. </div>
         <div type="line" n="5">Περὶ δὲ τῶν αἰσθητῶν τῶν καθ’ ἕκαστον αἰσθητήριον, </div>
         <div type="line" n="6">οἷον λέγω χρώματος καὶ ψόφου καὶ ὀσμῆς καὶ χυμοῦ καὶ </div>
         <div type="line" n="7">ἁφῆς, καθόλου μὲν εἴρηται ἐν τοῖς περὶ ψυχῆς, τί τὸ ἔργον </div>
         <div type="line" n="8">αὐτῶν καὶ τί τὸ ἐνεργεῖν καθ’ ἕκαστον τῶν αἰσθητηρίων· </div>
         <div type="line" n="9">τί δέ ποτε δεῖ λέγειν ὁτιοῦν αὐτῶν, οἷον τί χρῶμα ἢ τί </div>
         <div type="line" n="10">ψόφον ἢ τί ὀσμὴν ἢ χυμόν, ὁμοίως δὲ καὶ περὶ ἁφῆς, ἐπισκεπτέον, </div>
         <div type="line" n="11">καὶ πρῶτον περὶ χρώματος. Ἔστι μὲν οὖν ἕκαστον </div>
         <div type="line" n="12">διχῶς λεγόμενον, τὸ μὲν ἐνεργείᾳ τὸ δὲ δυνάμει. Τὸ </div>
         <div type="line" n="13">μὲν οὖν ἐνεργείᾳ χρῶμα καὶ ὁ ψόφος πῶς ἐστὶ τὸ αὐτὸ ἢ </div>
         <div type="line" n="14">ἕτερον ταῖς κατ’ ἐνέργειαν αἰσθήσεσιν, οἷον ὁράσει καὶ ἀκούσει, </div>
         <div type="line" n="15">εἴρηται ἐν τοῖς περὶ ψυχῆς· τί δὲ ἕκαστον αὐτῶν ὂν </div>
         <div type="line" n="16">ποιήσει τὴν αἴσθησιν καὶ τὴν ἐνέργειαν, νῦν λέγωμεν. </div>
         <div type="line" n="17">Ὥσπερ οὖν εἴρηται περὶ φωτὸς ἐν ἐκείνοις, ὅτι ἐστὶ χρῶμα </div>
         <div type="line" n="18">τοῦ διαφανοῦς κατὰ συμβεβηκός· ὅταν γὰρ ἐνῇ τι πυρῶδες </div>
         <div type="line" n="19">ἐν διαφανεῖ, ἡ μὲν παρουσία φῶς, ἡ δὲ στέρησίς ἐστι </div>
         <div type="line" n="20">σκότος. Ὃ δὲ λέγομεν διαφανές, οὐκ ἔστιν ἴδιον ἀέρος ἢ </div>
         <div type="line" n="21">ὕδατος οὐδ’ ἄλλου τῶν οὕτω λεγομένων σωμάτων, ἀλλά </div>
         <div type="line" n="22">τίς ἐστι κοινὴ φύσις καὶ δύναμις, ἣ χωριστὴ μὲν οὐκ </div>
         <div type="line" n="23">ἔστιν, ἐν τούτοις δ’ ἐστί, καὶ τοῖς ἄλλοις σώμασιν ἐνυπάρχει, </div>
         <div type="line" n="24">τοῖς μὲν μᾶλλον τοῖς δ’ ἧττον. Ὥσπερ οὖν καὶ τῶν </div>
         <div type="line" n="25">σωμάτων ἀνάγκη τι εἶναι ἔσχατον, καὶ ταύτης. Ἡ μὲν οὖν </div>
         <div type="line" n="26">τοῦ φωτὸς φύσις ἐν ἀορίστῳ τῷ διαφανεῖ ἐστίν· τοῦ δ’ ἐν </div>
         <div type="line" n="27">τοῖς σώμασι διαφανοῦς τὸ ἔσχατον, ὅτι μὲν εἴη ἄν τι, </div>
      </div>
      <div type="page" n="251">
         <div type="line" n="1">δῆλον, ὅτι δὲ τοῦτ’ ἐστὶ τὸ χρῶμα, ἐκ τῶν συμβαινόντων </div>
         <div type="line" n="2">φανερόν. Τὸ γὰρ χρῶμα ἢ ἐν τῷ πέρατί ἐστιν ἢ πέρας· </div>
         <div type="line" n="3">διὸ καὶ οἱ Πυθαγόρειοι τὴν ἐπιφάνειαν χροιὰν ἐκάλουν. </div>
         <div type="line" n="4">Ἔστι μὲν γὰρ ἐν τῷ τοῦ σώματος πέρατι, ἀλλ’ οὔ </div>
         <div type="line" n="5">τι τὸ τοῦ σώματος πέρας, ἀλλὰ τὴν αὐτὴν φύσιν δεῖ νομίζειν, </div>
         <div type="line" n="6">ἥπερ καὶ ἔξω χρωματίζεται, ταύτην καὶ ἐντός. Φαίνεται </div>
         <div type="line" n="7">δὲ καὶ ἀὴρ καὶ ὕδωρ χρωματιζόμενα· καὶ γὰρ ἡ </div>
         <div type="line" n="8">αὐγὴ τοιοῦτόν ἐστιν. Ἀλλ’ ἐκεῖ μὲν διὰ τὸ ἐν ἀορίστῳ οὐ </div>
         <div type="line" n="9">τὴν αὐτὴν ἐγγύθεν καὶ προσιοῦσι καὶ πόρρωθεν ἔχει χροιὰν </div>
         <div type="line" n="10">οὔθ’ ὁ ἀὴρ οὔθ’ ἡ θάλαττα· ἐν δὲ τοῖς σώμασιν ἐὰν μὴ τὸ </div>
         <div type="line" n="11">περιέχον ποιῇ τὸ μεταβάλλειν, ὥρισται καὶ ἡ φαντασία </div>
         <div type="line" n="12">τῆς χρόας. Δῆλον ἄρα ὅτι τὸ αὐτὸ κἀκεῖ κἀνθάδε δεκτικὸν </div>
         <div type="line" n="13">τῆς χρόας ἐστίν. Τὸ ἄρα διαφανὲς καθ’ ὅσον ὑπάρχει </div>
         <div type="line" n="14">ἐν τοῖς σώμασιν (ὑπάρχει δὲ μᾶλλον καὶ ἧττον ἐν πᾶσι) </div>
         <div type="line" n="15">χρώματος ποιεῖ μετέχειν. Ἐπεὶ δ’ ἐν πέρατι ἡ χρόα, τούτου </div>
         <div type="line" n="16">ἂν ἐν πέρατι εἴη. Ὥστε χρῶμα ἂν εἴη τὸ τοῦ διαφανοῦς </div>
         <div type="line" n="17">ἐν σώματι ὡρισμένῳ πέρας. Καὶ αὐτῶν δὲ τῶν </div>
         <div type="line" n="18">διαφανῶν, οἷον ὕδατος καὶ εἴ τι ἄλλο τοιοῦτον, καὶ ὅσοις </div>
         <div type="line" n="19">φαίνεται χρῶμα ἴδιον ὑπάρχειν κατὰ τὸ ἔσχατον, ὁμοίως </div>
         <div type="line" n="20">πᾶσιν ὑπάρχει. Ἔστι μὲν οὖν ἐνεῖναι ἐν τῷ διαφανεῖ τοῦθ’ </div>
         <div type="line" n="21">ὅπερ καὶ ἐν τῷ ἀέρι ποιεῖ φῶς, ἔστι δὲ μή, ἀλλ’ ἐστερῆσθαι. </div>
         <div type="line" n="22">Ὥσπερ οὖν ἐκεῖ τὸ μὲν φῶς τὸ δὲ σκότος. οὕτως ἐν τοῖς </div>
         <div type="line" n="23">σώμασιν ἐγγίνεται τὸ λευκὸν καὶ τὸ μέλαν. Περὶ δὲ τῶν </div>
         <div type="line" n="24">ἄλλων χρωμάτων ἤδη διελομένους ποσαχῶς ἐνδέχεται γίγνεσθαι </div>
         <div type="line" n="25">λεκτέον. Ἐνδέχεται μὲν γὰρ παρ’ ἄλληλα τιθέμενα </div>
         <div type="line" n="26">τὸ λευκὸν καὶ τὸ μέλαν, ὥσθ’ ἑκάτερον μὲν εἶναι ἀόρατον </div>
      </div>
      <div type="page" n="252">
         <div type="line" n="1">διὰ σμικρότητα, τὸ δ’ ἐξ ἀμφοῖν ὁρατὸν οὕτω γίνεσθαι. </div>
         <div type="line" n="2">Τοῦτο γὰρ οὔτε λευκὸν οἷόν τε φαίνεσθαι οὔτε μέλαν· </div>
         <div type="line" n="3">ἐπεὶ δ’ ἀνάγκη μέν τι ἔχειν χρῶμα, τούτων δ’ οὐδέτερον </div>
         <div type="line" n="4">δυνατόν, ἀνάγκη μικτόν τι εἶναι καὶ εἶδός τι χρόας ἕτερον. </div>
         <div type="line" n="5">Ἔστι μὲν οὖν οὕτως ὑπολαβεῖν πλείους εἶναι χρόας παρὰ τὸ </div>
         <div type="line" n="6">λευκὸν καὶ τὸ μέλαν, πολλὰς δὲ τῷ λόγῳ· τρία γὰρ πρὸς </div>
         <div type="line" n="7">δύο, καὶ τρία πρὸς τέτταρα, καὶ κατ’ ἄλλους ἀριθμοὺς ἔστι </div>
         <div type="line" n="8">παρ’ ἄλληλα κεῖσθαι, τὰ δ’ ὅλως κατὰ μὲν λόγον μηδένα, </div>
         <div type="line" n="9">καθ’ ὑπεροχὴν δέ τινα καὶ ἔλλειψιν ἀσύμμετρον, καὶ τὸν </div>
         <div type="line" n="10">αὐτὸν δὴ τρόπον ἔχειν ταῦτα ταῖς συμφωνίαις· τὰ μὲν </div>
         <div type="line" n="11">γὰρ ἐν ἀριθμοῖς εὐλογίστοις χρώματα, καθάπερ ἐκεῖ τὰς </div>
         <div type="line" n="12">συμφωνίας, τὰ ἥδιστα τῶν χρωμάτων εἶναι δοκοῦντα, οἷον </div>
         <div type="line" n="13">τὸ ἁλουργὸν καὶ φοινικοῦν καὶ ὀλίγ’ ἄττα τοιαῦτα, δι’ </div>
         <div type="line" n="14">ἥνπερ αἰτίαν καὶ αἱ συμφωνίαι ὀλίγαι, τὰ δὲ μὴ ἐν ἀριθμοῖς </div>
         <div type="line" n="15">τἆλλα χρώματα, ἢ καὶ πάσας τὰς χρόας ἐν ἀριθμοῖς εἶναι, </div>
         <div type="line" n="16">τὰς μὲν τεταγμένας τὰς δὲ ἀτάκτους, καὶ αὐτὰς ταύτας, </div>
         <div type="line" n="17">ὅταν μὴ καθαραὶ ὦσι, διὰ τὸ μὴ ἐν ἀριθμοῖς εἶναι τοιαύτας </div>
         <div type="line" n="18">γίνεσθαι. Εἷς μὲν οὖν τρόπος τῆς γενέσεως τῶν χρωμάτων </div>
         <div type="line" n="19">οὗτος, εἷς δὲ τὸ φαίνεσθαι δι’ ἀλλήλων, οἷον ἐνίοτε οἱ γραφῆς </div>
         <div type="line" n="20">ποιοῦσιν, ἑτέραν χρόαν ἐφ’ ἑτέραν ἐναργεστέραν </div>
         <div type="line" n="21">ἐπαλείφουσιν, ὥσπερ ὅταν ἐν ὕδατί τι ἢ ἐν ἀέρι βούλωνται </div>
         <div type="line" n="22">ποιῆσαι φαινόμενον, καὶ οἷον ὁ ἥλιος καθ’ αὑτὸν μὲν </div>
         <div type="line" n="23">λευκὸς φαίνεται, διὰ δ’ ἀχλύος καὶ καπνοῦ φοινικοῦς. Πολλαὶ </div>
         <div type="line" n="24">δὲ καὶ οὕτως ἔσονται χρόαι τὸν αὐτὸν τρόπον τῷ πρότερον </div>
         <div type="line" n="25">εἰρημένῳ· λόγος γὰρ ἂν εἴη τις τῶν ἐπιπολῆς πρὸς </div>
      </div>
      <div type="page" n="253">
         <div type="line" n="1">τὰ ἐν βάθει, τὰ δὲ καὶ ὅλως οὐκ ἐν λόγῳ. Τὸ μὲν οὖν, </div>
         <div type="line" n="2">ὥσπερ καὶ οἱ ἀρχαῖοι, λέγειν ἀπορροίας εἶναι τὰς </div>
         <div type="line" n="3">χροίας καὶ ὁρᾶσθαι διὰ τοιαύτην αἰτίαν ἄτοπον· πάντως </div>
         <div type="line" n="4">γὰρ δι’ ἁφῆς ἀναγκαῖον αὐτοῖς ποιεῖν τὴν αἴσθησιν, ὥστ’ </div>
         <div type="line" n="5">εὐθὺς κρεῖττον φάναι τῷ κινεῖσθαι τὸ μεταξὺ τῆς αἰσθήσεως </div>
         <div type="line" n="6">ὑπὸ τοῦ αἰσθητοῦ γίνεσθαι τὴν αἴσθησιν, ἁφῇ καὶ μὴ ταῖς </div>
         <div type="line" n="7">ἀπορροίαις. Ἐπὶ μὲν οὖν τῶν παρ’ ἄλληλα κειμένων ἀνάγκη </div>
         <div type="line" n="8">ὥσπερ καὶ μέγεθος λαμβάνειν ἀόρατον, οὕτω καὶ χρόνον </div>
         <div type="line" n="9">ἀναίσθητον, ἵνα λάθωσιν αἱ κινήσεις ἀφικνούμεναι καὶ ἓν </div>
         <div type="line" n="10">δοκῇ εἶναι διὰ τὸ ἅμα φαίνεσθαι. Ἐνταῦθα δὲ οὐδεμία </div>
         <div type="line" n="11">ἀνάγκη, ἀλλὰ τὸ ἐπιπολῆς χρῶμα ἀκίνητον ὂν καὶ κινούμενον </div>
         <div type="line" n="12">ὑπὸ τοῦ ὑποκειμένου οὐχ ὁμοίαν ποιήσει τὴν κίνησιν. </div>
         <div type="line" n="13">Διὸ καὶ ἕτερον φαίνεται καὶ οὔτε λευκὸν οὔτε μέλαν. </div>
         <div type="line" n="14">Ὥστ’ εἰ μὴ ἐνδέχεται μηδὲν εἶναι μέγεθος ἀόρατον, ἀλλὰ </div>
         <div type="line" n="15">πᾶν ἔκ τινος ἀποστήματος ὁρατόν, καὶ αὕτη τις ἂν εἴη </div>
         <div type="line" n="16">χρωμάτων μίξις. Κἀκείνως δ’ οὐδὲν κωλύει φαίνεσθαί </div>
         <div type="line" n="17">τινα χρόαν κοινὴν τοῖς πόρρωθεν· ὅτι γὰρ οὐκ ἔστιν οὐδὲν </div>
         <div type="line" n="18">μέγεθος ἀόρατον, ἐν τοῖς ὕστερον ἐπισκεπτέον. Εἰ δ’ ἐστὶ </div>
         <div type="line" n="19">μίξις τῶν σωμάτων μὴ μόνον τὸν τρόπον τοῦτον ὅνπερ οἴονταί </div>
         <div type="line" n="20">τινες, παρ’ ἄλληλα τῶν ἐλαχίστων τιθεμένων, ἀδήλων </div>
         <div type="line" n="21">δ’ ἡμῖν διὰ τὴν αἴσθησιν, ἀλλ’ ὅλως πάντῃ πάντως, ὥσπερ </div>
         <div type="line" n="22">ἐν τοῖς περὶ μίξεως εἴρηται καθόλου περὶ πάντων. Ἐκείνως </div>
         <div type="line" n="23">μὲν γὰρ μίγνυται ταῦτα μόνον ὅσα ἐνδέχεται διελεῖν εἰς τὰ </div>
         <div type="line" n="24">ἐλάχιστα, καθάπερ ἀνθρώπους ἵππους ἢ τὰ σπέρματα· τῶν </div>
         <div type="line" n="25">μὲν γὰρ ἀνθρώπων ἄνθρωπος ἐλάχιστος, τῶν δ’ ἵππων </div>
         <div type="line" n="26">ἵππος· ὥστε τῇ τούτων παρ’ ἄλληλα θέσει τὸ πλῆθος </div>
      </div>
      <div type="page" n="254">
         <div type="line" n="1">μέμικται τῶν συναμφοτέρων· ἄνθρωπον δὲ ἕνα ἑνὶ ἵππῳ </div>
         <div type="line" n="2">οὐ λέγομεν μεμῖχθαι. Ὅσα δὲ μὴ διαιρεῖται εἰς τὸ ἐλάχιστον, </div>
         <div type="line" n="3">τούτων οὐκ ἐνδέχεται μίξιν γενέσθαι τὸν τρόπον τοῦτον </div>
         <div type="line" n="4">ἀλλὰ τῷ πάντῃ μεμῖχθαι, ἅπερ καὶ μάλιστα μίγνυσθαι </div>
         <div type="line" n="5">πέφυκεν. Πῶς δὲ τοῦτο γίγνεσθαι δυνατόν, ἐν τοῖς </div>
         <div type="line" n="6">περὶ μίξεως εἴρηται πρότερον. Ἀλλ’ ὅτι ἀνάγκη μιγνυμένων </div>
         <div type="line" n="7">καὶ τὰς χρόας μίγνυσθαι, δῆλον, καὶ ταύτην τὴν αἰτίαν </div>
         <div type="line" n="8">εἶναι κυρίαν τοῦ πολλὰς εἶναι χροίας, ἀλλὰ μὴ τὴν </div>
         <div type="line" n="9">ἐπιπόλασιν μηδὲ τὴν παρ’ ἄλληλα θέσιν· οὐ γὰρ πόρρωθεν </div>
         <div type="line" n="10">μὲν ἐγγύθεν δ’ οὒ φαίνεται μία χρόα τῶν μεμιγμένων, </div>
         <div type="line" n="11">ἀλλὰ πάντοθεν. Πολλαὶ δ’ ἔσονται χρόαι διὰ τὸ κατὰ </div>
         <div type="line" n="12">πολλοὺς λόγους ἐνδέχεσθαι μίγνυσθαι ἀλλήλοις τὰ μιγνύμενα, </div>
         <div type="line" n="13">καὶ τὰ μὲν ἐν ἀριθμοῖς τὰ δὲ καθ’ ὑπεροχὴν μόνον. </div>
         <div type="line" n="14">Καὶ τἆλλα δὴ τὸν αὐτὸν τρόπον ὅν περ ἐπὶ τῶν παρ’ ἄλληλα </div>
         <div type="line" n="15">τιθεμένων χρωμάτων ἢ ἐπιπολῆς, ἐνδέχεται λέγειν καὶ </div>
         <div type="line" n="16">περὶ τῶν μιγνυμένων· διὰ τίνα δ’ αἰτίαν εἴδη τῶν χρωμάτων </div>
         <div type="line" n="17">ἐστὶν ὡρισμένα καὶ οὐκ ἄπειρα, καὶ χυμῶν καὶ ψόφων, </div>
         <div type="line" n="18">ὕστερον ἐροῦμεν. </div>
         <div type="line" n="19">Τί μὲν οὖν ἐστὶ χρῶμα καὶ διὰ τίν’ αἰτίαν πολλαὶ </div>
         <div type="line" n="20">χροιαί εἰσιν, εἴρηται· περὶ δὲ ψόφου καὶ φωνῆς εἴρηται πρότερον </div>
         <div type="line" n="21">ἐν τοῖς περὶ ψυχῆς· περὶ δὲ ὀσμῆς καὶ χυμοῦ νῦν λεκτέον. </div>
         <div type="line" n="22">Σχεδὸν γάρ ἐστι τὸ αὐτὸ πάθος, οὐκ ἐν τοῖς αὐτοῖς </div>
         <div type="line" n="23">δ’ ἐστὶν ἑκάτερον αὐτῶν. Ἐναργέστερον δ’ ἐστὶν ἡμῖν τὸ τῶν </div>
         <div type="line" n="24">χυμῶν γένος ἢ τὸ τῆς ὀσμῆς. Τούτου δ’ αἴτιον ὅτι χειρίστην </div>
         <div type="line" n="25">ἔχομεν τῶν ἄλλων ζῴων τὴν ὄσφρησιν καὶ τῶν ἐν ἡμῖν </div>
         <div type="line" n="26">αὐτοῖς αἰσθήσεως, τὴν δ’ ἁφὴν ἀκριβεστάτην τῶν ἄλλων </div>
      </div>
      <div type="page" n="255">
         <div type="line" n="1">ζῴων. Ἢ δὲ γεῦσις ἁφή τις ἐστίν. Ἢ μὲν οὖν τοῦ ὕδατος φύσις </div>
         <div type="line" n="2">βούλεται ἄχυμος εἶναι· ἀνάγκη δ’ ἢ ἐν αὑτῷ τὸ ὕδωρ </div>
         <div type="line" n="3">ἔχειν τὰ γένη τῶν χυμῶν ἀναίσθητα διὰ μικρότητα, καθάπερ </div>
         <div type="line" n="4">Ἐμπεδοκλῆς φησίν, ἢ ὕλην τοιαύτην ἐνεῖναι οἷον πανσπερμίαν </div>
         <div type="line" n="5">χυμῶν, καὶ ἅπαντα μὲν ἐξ ὕδατος γίγνεσθαι, ἄλλα </div>
         <div type="line" n="6">δ’ ἐξ ἄλλου μέρους, ἢ μηδεμίαν ἔχοντος διαφορὰν τοῦ ὕδατος </div>
         <div type="line" n="7">τὸ ποιοῦν αἴτιον εἶναι, οἷον εἰ τὸ θερμὸν καὶ τὸν ἥλιον </div>
         <div type="line" n="8">φαίη τις. Τούτων δ’, ὡς μὲν Ἐμπεδοκλῆς λέγει, λίαν εὐσύνοπτον </div>
         <div type="line" n="9">τὸ ψεῦδος· ὁρῶμεν γὰρ μεταβάλλοντας ὑπὸ τοῦ </div>
         <div type="line" n="10">θερμοῦ τοὺς χυμοὺς ἀφαιρουμένων τῶν περικαρπίων εἰς τὸν </div>
         <div type="line" n="11">ἥλιον καὶ πυρουμένων, ὡς οὐ τῷ ἐκ τοῦ ὕδατος ἕλκειν τοιούτους </div>
         <div type="line" n="12">γινομένους, ἀλλ’ ἐν αὐτῷ τῷ περικαρπίῳ μεταβάλλοντας, </div>
         <div type="line" n="13">καὶ ἐξικμαζομένους δὲ καὶ κειμένους, διὰ τὸν χρόνον, </div>
         <div type="line" n="14">αὐστηροὺς ἐκ γλυκέων καὶ πικροὺς καὶ παντοδαποὺς </div>
         <div type="line" n="15">γινομένους, καὶ ἑψομένους, εἰς πάντα τὰ γένη τῶν χυμῶν </div>
         <div type="line" n="16">ὡς εἰπεῖν μεταβάλλοντας. Ὁμοίως δὲ καὶ τὸ πανσπερμίας </div>
         <div type="line" n="17">εἶναι τὸ ὕδωρ ὕλην ἀδύνατον· ἐκ τοῦ αὐτοῦ γὰρ ὁρῶμεν </div>
         <div type="line" n="18">ὡς ἐκ τῆς αὐτῆς τροφῆς γινομένους ἑτέρους χυμούς. </div>
         <div type="line" n="19">Λείπεται δὴ τῷ πάσχειν τι τὸ ὕδωρ μεταβάλλειν. Ὅτι </div>
         <div type="line" n="20">μὲν τοίνυν οὐχ ὑπὸ τῆς τοῦ θερμοῦ δυνάμεως λαμβάνει ταύτην </div>
         <div type="line" n="21">τὴν δύναμιν ἣν καλοῦμεν χυμόν, φανερόν· λεπτότατον </div>
         <div type="line" n="22">γὰρ τῶν πάντων ὑγρῶν τὸ ὕδωρ ἐστί, καὶ αὐτοῦ τοῦ </div>
         <div type="line" n="23">ἐλαίου. Ἀλλ’ ἐπεκτείνεται ἐπὶ πλεῖον τοῦ ὕδατος τὸ </div>
         <div type="line" n="24">ἔλαιον διὰ τὴν γλισχρότητα. Τὸ δ’ ὕδωρ ψαθυρόν ἐστι· </div>
         <div type="line" n="25">διὸ καὶ χαλεπώτερον φυλάξαι ἐν τῇ χειρὶ ὕδωρ ἢ ἔλαιον. </div>
         <div type="line" n="26">Ἐπεὶ δὲ θερμαινόμενον οὐδὲν φαίνεται παχυνόμενον τὸ ὕδωρ </div>
         <div type="line" n="27">αὐτὸ μόνον, δῆλον ὅτι ἑτέρα τις ἂν εἴη αἰτία· οἱ γὰρ χυμοὶ </div>
      </div>
      <div type="page" n="256">
         <div type="line" n="1">πάντες πάχος ἔχουσι μᾶλλον· τὸ δὲ θερμὸν συναίτιον. </div>
         <div type="line" n="2">Φαίνονται δ’ οἱ χυμοὶ ὅσοιπερ καὶ ἐν τοῖς περικαρπίοις, </div>
         <div type="line" n="3">οὗτοι ὑπάρχοντες καὶ ἐν τῇ γῇ. Διὸ καὶ πολλοί φασι </div>
         <div type="line" n="4">τῶν ἀρχαίων φυσιολόγων τοιοῦτον εἶναι τὸ ὕδωρ δι’ οἵας </div>
         <div type="line" n="5">ἂν γῆς πορεύηται. Καὶ τοῦτο δῆλόν ἐστιν ἐπὶ τῶν ἁλμυρῶν </div>
         <div type="line" n="6">ὑδάτων μάλιστα· οἱ γὰρ ἅλες γῆς τι εἶδός εἰσιν. </div>
         <div type="line" n="7">Καὶ τὰ διὰ τῆς τέφρας διηθούμενα πικρᾶς οὔσης πικρὸν </div>
         <div type="line" n="8">ποιεῖ τὸν χυμόν. Εἰσί τε κρῆναι πολλαὶ αἱ μὲν πικραί, </div>
         <div type="line" n="9">αἱ δ’ ὀξεῖαι, αἱ δὲ παντοδαποὺς ἔχουσαι χυμοὺς ἄλλους. </div>
         <div type="line" n="10">Εὐλόγως δ’ ἐν τοῖς φυομένοις τὸ τῶν χυμῶν γίνεται </div>
         <div type="line" n="11">γένος μάλιστα. Πάσχειν γὰρ πέφυκε τὸ ὑγρόν, ὥσπερ καὶ </div>
         <div type="line" n="12">τἆλλα, ὑπὸ τοῦ ἐναντίου· ἐναντίον δὲ τὸ ξηρόν. Διὸ καὶ </div>
         <div type="line" n="13">ὑπὸ τοῦ πυρὸς πάσχει τι· ξηρὰ γὰρ ἡ τοῦ πυρὸς φύσις. </div>
         <div type="line" n="14">Ἀλλ’ ἴδιον τοῦ πυρὸς τὸ θερμόν ἐστι, γῆς δὲ τὸ ξηρόν, </div>
         <div type="line" n="15">ὥσπερ εἴρηται ἐν τοῖς περὶ στοιχείων. Ἧι μὲν οὖν πῦρ </div>
         <div type="line" n="16">καὶ ᾗ γῆ, οὐδὲν πέφυκε ποιεῖν ἢ πάσχειν, οὐδ’ ἄλλο οὐδέν· </div>
         <div type="line" n="17">ᾗ δ’ ὑπάρχει ἐναντιότης ἐν ἐκάστῳ, ταύτῃ πάντα καὶ </div>
         <div type="line" n="18">ποιοῦσι καὶ πάσχουσιν. Ὥσπερ οὖν οἱ ἐναποπλύνοντες ἐν </div>
         <div type="line" n="19">τῷ ὑγρῷ τὰ χρώματα καὶ τοὺς χυμοὺς τοιοῦτον ἔχειν </div>
         <div type="line" n="20">ποιοῦσι τὸ ὕδωρ, οὕτω καὶ ἡ φύσις τὸ ξηρὸν καὶ τὸ γεῶδες, </div>
         <div type="line" n="21">καὶ διὰ τοῦ ξηροῦ καὶ γεώδους διηθοῦσα καὶ κινοῦσα τῷ </div>
         <div type="line" n="22">θερμῷ ποιόν τι τὸ ὑγρὸν παρασκευάζει. Καὶ ἔστι τοῦτο </div>
         <div type="line" n="23">χυμὸς τὸ γιγνόμενον ὑπὸ τοῦ εἰρημένου ξηροῦ πάθος ἐν </div>
         <div type="line" n="24">τῷ ὑγρῷ τῆς γεύσεως τῆς κατὰ δύναμιν ἀλλοιωτικὸν εἰς ἐνέργειαν· </div>
      </div>
      <div type="page" n="257">
         <div type="line" n="1">ἄγει γὰρ τὸ αἰσθητικὸν εἰς τοῦτο δυνάμει προϋπάρχον· </div>
         <div type="line" n="2">οὐ γὰρ κατὰ τὸ μανθάνειν ἀλλὰ κατὰ τὸ θεωρεῖν </div>
         <div type="line" n="3">ἐστὶ τὸ αἰσθάνεσθαι. Ὅτι δ’ οὐ παντὸς ξηροῦ ἀλλὰ τοῦ </div>
         <div type="line" n="4">τροφίμου οἱ χυμοὶ ἢ πάθος εἰσὶν ἢ στέρησις, δεῖ λαβεῖν </div>
         <div type="line" n="5">ἐντεῦθεν, ὅτι οὔτε τὸ ξηρὸν ἄνευ τοῦ ὑγροῦ οὔτε τὸ ὑγρὸν </div>
         <div type="line" n="6">ἄνευ τοῦ ξηροῦ· τροφὴ γὰρ οὐδὲν αὐτῶν τοῖς ζῴοις, ἀλλὰ </div>
         <div type="line" n="7">τὸ μεμιγμένον. Καὶ ἔστι τῆς προσφερομένης τροφῆς τοῖς </div>
         <div type="line" n="8">ζῴοις τὰ μὲν ἁπτὰ τῶν αἰσθητῶν αὔξησιν ποιοῦντα καὶ φθίσιν· </div>
         <div type="line" n="9">τούτων μὲν γὰρ αἴτιον ᾗ θερμὸν καὶ ψυχρὸν τὸ </div>
         <div type="line" n="10">προσφερόμενον· ταῦτα γὰρ ποιεῖ καὶ αὔξησιν καὶ φθίσιν· </div>
         <div type="line" n="11">τρέφει δὲ ᾗ γευστὸν τὸ προσφερόμενον· πάντα γὰρ τρέφεται </div>
         <div type="line" n="12">τῷ γλυκεῖ, ἢ ἁπλῶς ἢ μεμιγμένως. Δεῖ μὲν οὖν διορίζειν </div>
         <div type="line" n="13">περὶ τούτων ἐν τοῖς περὶ γενέσεως, νῦν δ’ ὅσον </div>
         <div type="line" n="14">ἀναγκαῖον ἅψασθαι αὐτῶν. Τὸ γὰρ θερμὸν αὐξάνει καὶ </div>
         <div type="line" n="15">δημιουργεῖ τὴν τροφήν, καὶ τὸ μὲν κοῦφον ἕλκει, τὸ δ’ </div>
         <div type="line" n="16">ἁλμυρὸν καὶ πικρὸν καταλείπει διὰ βάρος. Ὃ δὴ ἐν τοῖς </div>
         <div type="line" n="17">ἔξω σώμασι ποιεῖ τὸ ἔξω θερμόν, τοῦτο ἐν τῇ φύσει τῶν </div>
         <div type="line" n="18">ζῴων καὶ φυτῶν· διὸ τρέφεται τῷ γλυκεῖ. Συμμίγνυνται </div>
         <div type="line" n="19">δ’ οἱ ἄλλοι χυμοὶ εἰς τὴν τροφὴν τὸν αὐτὸν τρόπον τῷ </div>
         <div type="line" n="20">ἁλμυρῷ καὶ ὀξεῖ, ἀντὶ ἡδύσματος. Ταῦτα δὲ διὰ τὸ ἀντισπᾶν </div>
         <div type="line" n="21">τῷ λίαν τρόφιμον εἶναι τὸ γλυκὺ καὶ ἐπιπολαστικόν. </div>
         <div type="line" n="22">Ὥσπερ δὲ τὰ χρώματα ἐκ λευκοῦ καὶ μέλανος </div>
         <div type="line" n="23">μίξεώς ἐστιν, οὕτως οἱ χυμοὶ ἐκ γλυκέος καὶ πικροῦ. </div>
         <div type="line" n="24">Καὶ κατὰ λόγον δὴ τῷ μᾶλλον καὶ ἧττον ἕκαστοί εἰσιν, </div>
      </div>
      <div type="page" n="258">
         <div type="line" n="1">εἴτε κατ’ ἀριθμούς τινας τῆς μίξεως καὶ κινήσεις, εἴτε καὶ </div>
         <div type="line" n="2">ἀορίστως. Οἱ δὲ τὴν ἡδονὴν ποιοῦντες μιγνύμενοι, οὗτοι </div>
         <div type="line" n="3">ἐν ἀριθμοῖς μόνον. Ὁ μὲν οὖν λιπαρὸς τοῦ γλυκέος ἐστὶ </div>
         <div type="line" n="4">χυμός, τὸ δ’ ἁλμυρὸν καὶ πικρὸν σχεδὸν τὸ αὐτό, ὁ δὲ αὐστηρὸς </div>
         <div type="line" n="5">καὶ δριμὺς καὶ στρυφνὸς καὶ ὀξὺς ἀνὰ μέσον. Σχεδὸν </div>
         <div type="line" n="6">γὰρ ἴσα καὶ τὰ τῶν χυμῶν εἴδη καὶ τὰ τῶν χρωμάτων </div>
         <div type="line" n="7">ἐστίν. Ἑπτὰ γὰρ ἀμφοτέρων εἴδη, ἄν τις τιθῇ, ὥσπερ </div>
         <div type="line" n="8">εὔλογον, τὸ φαιὸν μέλαν τι εἶναι· λείπεται γὰρ τὸ ξανθὸν </div>
         <div type="line" n="9">μὲν τοῦ λευκοῦ εἶναι ὥσπερ τὸ λιπαρὸν τοῦ γλυκέος, τὸ </div>
         <div type="line" n="10">φοινικοῦν δὲ καὶ ἁλουργὸν καὶ πράσινον καὶ κυανοῦν μεταξὺ </div>
         <div type="line" n="11">τοῦ λευκοῦ καὶ μέλανος, τὰ δ’ ἄλλα μικτὰ ἐκ τούτων. </div>
         <div type="line" n="12">Καὶ ὥσπερ τὸ μέλαν στέρησις ἐν τῷ διαφανεῖ τοῦ λευκοῦ, </div>
         <div type="line" n="13">οὕτω τὸ ἁλμυρὸν καὶ πικρὸν τοῦ γλυκέος ἐν τῷ τροφίμῳ </div>
         <div type="line" n="14">ὑγρῷ. Διὸ καὶ ἡ τέφρα τῶν κατακαομένων πικρὰ πάντων· </div>
         <div type="line" n="15">ἐξίκμασται γὰρ τὸ πότιμον ἐξ αὐτῶν. Δημόκριτος δὲ καὶ </div>
         <div type="line" n="16">οἱ πλεῖστοι τῶν φυσιολόγων, ὅσοι λέγουσι περὶ αἰσθήσεως, </div>
         <div type="line" n="17">ἀτοπώτατόν τι ποιοῦσιν· πάντα γὰρ τὰ αἰσθητὰ ἁπτὰ </div>
         <div type="line" n="18">ποιοῦσιν. Καίτοι εἰ οὕτω τοῦτ’ ἔχει, δῆλον ὡς καὶ τῶν </div>
         <div type="line" n="19">ἄλλων αἰσθήσεων ἑκάστη ἁφή τις ἐστίν· τοῦτο δ’ ὅτι ἀδύνατον, </div>
         <div type="line" n="20">οὐ χαλεπὸν συνιδεῖν. Ἔτι δὲ τοῖς κοινοῖς τῶν αἰσθήσεων </div>
         <div type="line" n="21">πασῶν χρῶνται ὡς ἰδίοις· μέγεθος γὰρ καὶ σχῆμα καὶ </div>
         <div type="line" n="22">τὸ τραχὺ καὶ τὸ λεῖον, ἔτι δὲ τὸ ὀξὺ καὶ τὸ ἀμβλὺ τὸ </div>
         <div type="line" n="23">ἐν τοῖς ὄγκοις κοινὰ τῶν αἰσθήσεών ἐστιν, εἰ δὲ μὴ πασῶν, </div>
         <div type="line" n="24">ἀλλ’ ὄψεώς γε καὶ ἁφῆς. Διὸ καὶ περὶ μὲν τούτων </div>
         <div type="line" n="25">ἀπατῶνται, περὶ δὲ τῶν ἰδίων οὐκ ἀπατῶνται, οἷον ὄψις </div>
      </div>
      <div type="page" n="259">
         <div type="line" n="1">περὶ χρώματος καὶ ἀκοὴ περὶ ψόφων. Οἱ δὲ τὰ ἴδια εἰς </div>
         <div type="line" n="2">ταῦτα ἀνάγουσιν, ὥσπερ Δημόκριτος· τὸ γὰρ λευκὸν καὶ </div>
         <div type="line" n="3">τὸ μέλαν τὸ μὲν τραχύ φησιν εἶναι τὸ δὲ λεῖον, εἰς δὲ τὰ </div>
         <div type="line" n="4">σχήματα ἀνάγει τοὺς χυμούς. Καίτοι ἢ οὐδεμιᾶς ἢ μᾶλλον </div>
         <div type="line" n="5">τῆς ὄψεως τὰ κοινὰ γνωρίζειν. Εἰ δ’ ἄρα τῆς γεύσεως </div>
         <div type="line" n="6">μᾶλλον, τὰ γοῦν ἐλάχιστα τῆς ἀκριβεστάτης ἐστὶν αἰσθήσεως </div>
         <div type="line" n="7">διακρίνειν περὶ ἕκαστον γένος, ὥστε ἐχρῆν τὴν γεῦσιν </div>
         <div type="line" n="8">καὶ τῶν ἄλλων κοινῶν αἰσθάνεσθαι μάλιστα καὶ τῶν σχημάτων </div>
         <div type="line" n="9">εἶναι κριτικωτάτην. Ἔτι τὰ μὲν αἰσθητὰ πάντα </div>
         <div type="line" n="10">ἔχει ἐναντίωσιν, οἷον ἐν χρώματι τῷ μέλανι τὸ λευκὸν καὶ ἐν </div>
         <div type="line" n="11">χυμοῖς τῷ γλυκεῖ τὸ πικρόν· σχῆμα δὲ σχήματι οὐ δοκεῖ </div>
         <div type="line" n="12">εἶναι ἐναντίον· τίνι γὰρ τῶν πολυγώνων περιφερὲς ἐναντίον; </div>
         <div type="line" n="13">Ἔτι ἀπείρων ὄντων τῶν σχημάτων ἀναγκαῖον καὶ τοὺς </div>
         <div type="line" n="14">χυμοὺς εἶναι ἀπείρους· διὰ τί γὰρ ὁ μὲν ἂν ποιήσειεν </div>
         <div type="line" n="15">αἴσθησιν, ὁ δ’ οὐκ ἂν ποιήσειεν; Καὶ περὶ μὲν τοῦ γευστοῦ </div>
         <div type="line" n="16">καὶ χυμοῦ εἴρηται· τὰ γὰρ ἄλλα πάθη τῶν χυμῶν οἰκείαν </div>
         <div type="line" n="17">ἔχει τὴν σκέψιν ἐν τῇ φυσιολογίᾳ τῇ περὶ τῶν φυτῶν. </div>
         <div type="line" n="18">Τὸν αὐτὸν δὲ τρόπον δεῖ νοῆσαι καὶ περὶ τὰς ὀσμάς· ὅπερ </div>
         <div type="line" n="19">γὰρ ποιεῖ ἐν τῷ ὑγρῷ τὸ ξηρόν, τοῦτο ποιεῖ ἐν ἄλλῳ γένει </div>
         <div type="line" n="20">τὸ ἔγχυμον ὑγρόν, ἐν ἀέρι καὶ ὕδατι ὁμοίως. Κοινὸν δὲ </div>
         <div type="line" n="21">κατὰ τούτων νῦν μὲν λέγομεν τὸ διαφανές, ἔστι δ’ ὀσφραντὸν </div>
         <div type="line" n="22">οὐχ ᾗ διαφανές, ἀλλ’ ᾗ πλυντικὸν ἢ ῥυπτικὸν ἐγχύμου </div>
         <div type="line" n="23">ξηρότητος· οὐ γὰρ μόνον ἐν ἀέρι ἀλλὰ καὶ ἐν ὕδατι τὸ τῆς </div>
         <div type="line" n="24">ὀσφρήσεώς ἐστιν. Δῆλον δ’ ἐπὶ τῶν ἰχθύων καὶ τῶν ὀστρακοδέρμων· </div>
         <div type="line" n="25">φαίνονται γὰρ ὀσφραινόμενα οὔτε ἀέρος ὄντος </div>
      </div>
      <div type="page" n="260">
         <div type="line" n="1">ἐν τῷ ὕδατι (ἐπιπολάζει γὰρ ὁ ἀήρ, ὅταν ἐγγένηται) οὔτ’ </div>
         <div type="line" n="2">αὐτὰ ἀναπνέοντα. Εἰ οὖν τις θείη καὶ τὸν ἀέρα καὶ τὸ </div>
         <div type="line" n="3">ὕδωρ ἄμφω ὑγρά, εἴη ἂν ἡ ἐν ὑγρῷ τοῦ ἐγχύμου ξηροῦ φύσις </div>
         <div type="line" n="4">ὀσμή, καὶ ὀσφραντὸν τὸ τοιοῦτον. Ὅτι δ’ ἅπαν χυμοῦ </div>
         <div type="line" n="5">ἐστὶ τὸ πάθος, δῆλον ἐκ τῶν ἐχόντων καὶ μὴ ἐχόντων </div>
         <div type="line" n="6">ὀσμήν· τά τε γὰρ στοιχεῖα ἄοσμα, οἷον πῦρ ἀὴρ ὕδωρ γῆ, </div>
         <div type="line" n="7">διὰ τὸ τά τε ξηρὰ αὐτῶν καὶ τὰ ὑγρὰ ἄχυμα εἶναι, ἐὰν μή </div>
         <div type="line" n="8">τι μιγνύμενον ποιῇ. Διὸ καὶ ἡ θάλαττα ἔχει ὀσμήν· ἔχει </div>
         <div type="line" n="9">γὰρ χυμὸν καὶ ξηρότητα. Καὶ ἅλες μᾶλλον λίτρου ὀσμώδεις· </div>
         <div type="line" n="10">δηλοῖ δὲ τὸ ἐξικμαζόμενον ἐξ αὐτῶν ἔλαιον· τὸ δὲ </div>
         <div type="line" n="11">λίτρον γῆς ἐστὶ μᾶλλον. Ἔτι λίθος μὲν ἄοσμον, </div>
         <div type="line" n="12">ἄχυμον γάρ, τὰ δὲ ξύλα ὀσμώδη, ἔγχυμα γάρ· καὶ τοῦτων </div>
         <div type="line" n="13">τὰ ὑδατώδη ἧττον. Ἔτι τῶν μεταλλευομένων χρυσὸς </div>
         <div type="line" n="14">ἄοσμον, ἄχυμον γάρ, ὁ δὲ χαλκὸς καὶ ὁ σίδηρος ὀσμώδη. </div>
         <div type="line" n="15">Ὅταν δ’ ἐκκαυθῇ τὸ ὑγρόν, ἀοσμότεραι αἱ σκωρίαι γίγνονται </div>
         <div type="line" n="16">πάντων. Ἄργυρος δὲ καὶ καττίτερος τῶν μὲν μᾶλλον </div>
         <div type="line" n="17">ὀσμώδη τῶν δ’ ἧττον· ὑδατώδη γάρ. Δοκεῖ δ’ ἐνίοις ἡ </div>
         <div type="line" n="18">καπνώδης ἀναθυμίασις εἶναι ὀσμή, οὖσα κοινὴ γῆς τε καὶ </div>
         <div type="line" n="19">ἀέρος. Καὶ πάντες ἐπιφέρονται ἐπὶ τοῦτο περὶ ὀσμῆς· διὸ </div>
         <div type="line" n="20">καὶ Ἡράκλειτος οὕτως εἴρηκεν, ὡς εἰ πάντα τὰ ὄντα καπνὸς </div>
         <div type="line" n="21">γένοιτο, ῥῖνες ἂν διαγνοῖεν. Ἐπὶ δὲ τὴν ὀσμὴν πάντες </div>
         <div type="line" n="22">ἐπιφέρονται οἱ μὲν ὡς ἀτμίδα, οἱ δ’ ὡς ἀναθυμίασιν, οἱ δ’ ὡς </div>
         <div type="line" n="23">ἄμφω ταῦτα. Ἔστι δ’ ἡ μὲν ἀτμὶς ὑγρότης τις, ἡ δὲ </div>
         <div type="line" n="24">καπνώδης ἀναθυμίασις, ὥσπερ εἴρηται, κοινὸν ἀέρος καὶ γῆς· </div>
         <div type="line" n="25">καὶ συνίσταται ἐκ μὲν ἐκείνης ὕδωρ, ἐκ δὲ ταύτης γῆς τι </div>
      </div>
      <div type="page" n="261">
         <div type="line" n="1">εἶδος. Ἀλλ’ οὐδέτερον τούτων ἔοικεν· ἡ μὲν γὰρ ἀτμίς </div>
         <div type="line" n="2">ἐστιν ὕδατος, ἡ δὲ καπνώδης ἀναθυμίασις ἀδύνατος ἐν ὕδατι </div>
         <div type="line" n="3">γενέσθαι. Ὀσμᾶται δὲ καὶ τὰ ἐν τῷ ὕδατι, ὥσπερ εἴρηται </div>
         <div type="line" n="4">πρότερον. Ἔτι ἡ ἀναθυμίασις ὁμοίως λέγεται ταῖς </div>
         <div type="line" n="5">ἀπορροίαις. Εἰ οὖν μηδ’ ἐκείνη καλῶς, οὐδ’ αὕτη καλῶς. </div>
         <div type="line" n="6">Ὅτι μὲν οὖν ἐνδέχεται ἀπολαύειν τὸ ὑγρὸν καὶ τὸ ἐν τῷ </div>
         <div type="line" n="7">πνεύματι καὶ τὸ ἐν τῷ ὕδατι καὶ πάσχειν τι ὑπὸ τῆς ἐγχύμου </div>
         <div type="line" n="8">ξηρότητος, οὐκ ἄδηλον· καὶ γὰρ ὁ ἀὴρ ὑγρὸν τὴν </div>
         <div type="line" n="9">φύσιν ἐστίν. Ὅτι δ’ ὁμοίως ἐν τοῖς ὑγροῖς ποιεῖ καὶ ἐν </div>
         <div type="line" n="10">τῷ ἀέρι οἷον ἀποπλυνόμενον τὸ ξηρόν, φανερόν. Ἔτι δεῖ </div>
         <div type="line" n="11">ἀνάλογον εἶναι τὰς ὀσμὰς τοῖς χυμοῖς. Ἀλλὰ μὴν τοῦτό </div>
         <div type="line" n="12">γε ἐπ’ ἐνίων συμβέβηκεν· καὶ γὰρ δριμεῖαι καὶ γλυκεῖαί εἰσιν </div>
         <div type="line" n="13">ὀσμαὶ καὶ αὐστηραὶ καὶ στρυφναὶ καὶ λιπαραί, καὶ τοῖς </div>
         <div type="line" n="14">πικροῖς τὰς σαπρὰς ἄν τις ἀνάλογον εἴποι. Διὸ ὥσπερ </div>
         <div type="line" n="15">ἐκεῖνα δυσκατάποτα, τὰ σαπρὰ δυσανάπνευστά ἐστιν. Δῆλον </div>
         <div type="line" n="16">ἄρα ὅτι ὅπερ ἐν τῷ ὕδατι ὁ χυμός, τοῦτ’ ἐν τῷ ἀέρι </div>
         <div type="line" n="17">καὶ ὕδατι ἡ ὀσμή. Καὶ διὰ τοῦτο τὸ ψυχρὸν καὶ ἡ πῆξις </div>
         <div type="line" n="18">καὶ τοὺς χυμοὺς ἀμβλύνει καὶ τὰς ὀσμὰς ἀφανίζει· τὸ γὰρ </div>
         <div type="line" n="19">θερμὸν τὸ κινοῦν καὶ δημιουργοῦν ἀφανίζουσιν ἡ ψύξις καὶ </div>
         <div type="line" n="20">ἡ πῆξις. Εἴδη δὲ τοῦ ὀσφραντοῦ δύο ἐστίν· οὐ γὰρ ὥσπερ </div>
         <div type="line" n="21">τινές φασιν, οὐκ ἔστιν εἴδη τοῦ ὀσφραντοῦ, ἀλλ’ ἔστιν. </div>
         <div type="line" n="22">Διοριστέον δὲ πῶς ἔστι καὶ πῶς οὐκ ἔστιν· τὸ μὲν γάρ </div>
         <div type="line" n="23">ἐστι κατὰ τοὺς χυμοὺς τεταγμένον αὐτῶν, ὥσπερ εἴπομεν, </div>
         <div type="line" n="24">καὶ τὸ ἡδὺ καὶ τὸ λυπηρὸν κατὰ συμβεβηκὸς ἔχουσιν· διὰ </div>
         <div type="line" n="25">γὰρ τὸ τοῦ θρεπτικοῦ πάθη εἶναι, ἐπιθυμούντων μὲν </div>
         <div type="line" n="26">ἡδεῖαι αἱ ὀσμαὶ τούτων εἰσί, πεπληρωμένοις δὲ καὶ μηδὲν </div>
      </div>
      <div type="page" n="262">
         <div type="line" n="1">δεομένοις οὐχ ἡδεῖαι, οὐδ’ ὅσοις μὴ καὶ ἡ τροφὴ ἡ ἔχουσα </div>
         <div type="line" n="2">τὰς ὀσμὰς ἡδεῖα, οὐδὲ τούτοις. Ὥστε αὗται μέν, καθάπερ </div>
         <div type="line" n="3">εἴπομεν, κατὰ συμβεβηκὸς ἔχουσι τὸ ἡδὺ καὶ λυπηρόν, </div>
         <div type="line" n="4">διὸ καὶ πάντων εἰσὶ κοιναὶ τῶν ζῴων· αἱ δὲ καθ’ αὑτὰς ἡδεῖαι </div>
         <div type="line" n="5">τῶν ὀσμῶν εἰσίν, οἷον αἱ τῶν ἀνθῶν· οὐδὲν γὰρ μᾶλλον οὐδ’ </div>
         <div type="line" n="6">ἦττον πρὸς τὴν τροφὴν παρακαλοῦσιν, οὐδὲ συμβάλλεται </div>
         <div type="line" n="7">πρὸς ἐπιθυμίαν οὐδέν, ἀλλὰ τοὐναντίον μᾶλλον· ἀληθὲς γὰρ </div>
         <div type="line" n="8">ὅπερ Εὐριπίδην σκώπτων εἶπε Στράττις, </div>
         <div type="line" n="9">ὅταν φακῆν ἕψητε, μὴ ἐπιχεῖν μύρον. </div>
         <div type="line" n="10">Οἱ δὲ νῦν μιγνύντες εἰς τὰ πόματα τὰς τοιαύτας δυνάμεις </div>
         <div type="line" n="11">βιάζονται τῇ συνηθείᾳ τὴν ἡδονήν, ἕως ἂν ἐκ δύ’ αἰσθήσεων </div>
         <div type="line" n="12">γένηται τὸ ἡδὺ ὡς ἓν καὶ ἀπὸ μιᾶς. Τοῦτο μὲν οὖν τὸ </div>
         <div type="line" n="13">ὀσφραντὸν ἴδιον ἀνθρώπου ἐστίν, ἡ δὲ κατὰ τοὺς χυμοὺς </div>
         <div type="line" n="14">τεταγμένη καὶ τῶν ἄλλων ζῴων, ὥσπερ εἴρηται πρότερον· </div>
         <div type="line" n="15">κἀκείνων μέν, διὰ τὸ κατὰ συμβεβηκὸς ἔχειν τὸ ἡδύ, διῄρηται </div>
         <div type="line" n="16">τὰ εἴδη κατὰ τοὺς χυμούς, ταύτης δ’ οὐκέτι, διὰ τὸ τὴν φύσιν </div>
         <div type="line" n="17">αὐτῆς εἶναι καθ’ αὑτὴν ἡδεῖαν ἢ λυπηράν. Αἴτιον δὲ τοῦ </div>
         <div type="line" n="18">ἴδιον εἶναι ἀνθρώπου τὴν τοιαύτην ὀσμὴν διὰ τὴν ψύξιν </div>
         <div type="line" n="19">τὴν περὶ τὸν ἐγκέφαλον. Ψυχροῦ γὰρ ὄντος τὴν φύσιν </div>
         <div type="line" n="20">τοῦ ἐγκεφάλου, καὶ τοῦ αἵματος τοῦ περὶ αὐτὸν ἐν τοῖς </div>
         <div type="line" n="21">φλεβίοις ὄντος λεπτοῦ μὲν καὶ καθαροῦ, εὐψύκτου δέ (διὸ </div>
         <div type="line" n="22">καὶ ἡ τῆς τροφῆς ἀναθυμίασις ψυχομένη διὰ τὸν τόπον </div>
         <div type="line" n="23">τὰ νοσηματικὰ ῥεύματα ποιεῖ), τοῖς ἀνθρώποις πρὸς βοήθειαν </div>
         <div type="line" n="24">ὑγιείας γέγονε τὸ τοιοῦτον εἶδος τῆς ὀσμῆς· οὐδὲν γὰρ </div>
         <div type="line" n="25">ἄλλο ἔργον ἐστὶν αὐτῆς ἢ τοῦτο. Τοῦτο δὲ ποιεῖ φανερῶς· </div>
         <div type="line" n="26">ἡ μὲν γὰρ τροφὴ ἡδεῖα οὖσα, καὶ ἡ ξηρὰ καὶ ἡ ὑγρά, </div>
      </div>
      <div type="page" n="263">
         <div type="line" n="1">πολλάκις νοσώδης ἐστίν, ἡ δ’ ἀπὸ τῆς ὀσμῆς τῆς καθ’ αὑτὴν </div>
         <div type="line" n="2">εὐώδους ὁπωσοῦν ἔχουσιν ὠφέλιμος ὡς εἰπεῖν ἀεί. Καὶ </div>
         <div type="line" n="3">διὰ τοῦτο γίνεται διὰ τῆς ἀναπνοῆς, οὐ πᾶσιν ἀλλὰ τοῖς </div>
         <div type="line" n="4">ἀνθρώποις καὶ τῶν ἐναίμων οἷον τοῖς τετράποσι καὶ ὅσα </div>
         <div type="line" n="5">μετέχει μᾶλλον τῆς τοῦ ἀέρος φύσεως· ἀναφερομένων γὰρ </div>
         <div type="line" n="6">τῶν ὀσμῶν πρὸς τὸν ἐγκέφαλον διὰ τὴν ἐν αὐταῖς τῆς θερμότητος </div>
         <div type="line" n="7">κουφότητα, ὑγιεινοτέρως ἔχει τὰ περὶ τὸν τόπον </div>
         <div type="line" n="8">τοῦτον· ἡ γὰρ τῆς ὀσμῆς δύναμις θερμὴ τὴν φύσιν ἐστίν. </div>
         <div type="line" n="9">Κατακέχρηται δ’ ἡ φύσις τῇ ἀναπνοῇ ἐπὶ δύο, ὡς ἔργῳ μὲν </div>
         <div type="line" n="10">ἐπὶ τὴν εἰς τὸν θώρακα βοήθειαν, ὡς παρέργῳ δ’ ἐπὶ τὴν </div>
         <div type="line" n="11">ὀσμήν· ἀναπνέοντος γὰρ ὥσπερ ἐκ παρόδου ποιεῖται διὰ </div>
         <div type="line" n="12">τῶν μυκτήρων τὴν κίνησιν. Ἴδιον δὲ τῆς τοῦ ἀνθρώπου φύσεώς </div>
         <div type="line" n="13">ἐστι τὸ τῆς ὀσμῆς τῆς τοιαύτης γένος διὰ τὸ πλεῖστον </div>
         <div type="line" n="14">ἐγκέφαλον καὶ ὑγρότατον ἔχειν τῶν ζῴων ὡς κατὰ </div>
         <div type="line" n="15">μέγεθος· διὰ γὰρ τοῦτο καὶ μόνον ὡς εἰπεῖν αἰσθάνεται τῶν </div>
         <div type="line" n="16">ζῴων ἄνθρωπος καὶ χαίρει ταῖς τῶν ἀνθῶν καὶ ταῖς τῶν </div>
         <div type="line" n="17">τοιούτων ὀσμαῖς· σύμμετρος γὰρ αὐτῶν ἡ θερμότης καὶ ἡ </div>
         <div type="line" n="18">κίνησις πρὸς τὴν ὑπερβολὴν τῆς ἐν τῷ τόπῳ ὑγρότητος καὶ </div>
         <div type="line" n="19">ψυχρότητός ἐστιν. Τοῖς δ’ ἄλλοις ὅσα πλεύμονα ἔχει διὰ </div>
         <div type="line" n="20">τὸ ἀναπνεῖν τοῦ ἑτέρου γένους τῆς ὀσμῆς τὴν αἴσθησιν </div>
         <div type="line" n="21">ἀποδέδωκεν ἡ φύσις, ὅπως μὴ δύο αἰσθητήρια ποιῇ· ἀπόχρη </div>
         <div type="line" n="22">γάρ, ἐπείπερ καὶ ὣς ἀναπνέουσιν, ὥσπερ τοῖς ἀνθρώποις </div>
         <div type="line" n="23">ἀμφοτέρων τῶν ὀσφραντῶν, τούτοις τῶν ἑτέρων </div>
         <div type="line" n="24">μόνων ὑπάρχουσα ἡ αἴσθησις. Τὰ δὲ μὴ ἀναπνέοντα ὅτι </div>
         <div type="line" n="25">μὲν ἔχει αἴσθησιν τοῦ ὀσφραντοῦ, φανερόν· καὶ γὰρ ἰχθύες </div>
      </div>
      <div type="page" n="264">
         <div type="line" n="1">καὶ τὸ τῶν ἐντόμων γένος πᾶν ἀκριβῶς καὶ πόρρωθεν αἰσθάνεται, </div>
         <div type="line" n="2">διὰ τὸ θρεπτικὸν εἶδος τῆς ὀσμῆς, ἀπέχοντα πολὺ τῆς </div>
         <div type="line" n="3">οἰκείας τροφῆς, οἷον αἵ τε μέλιτται ποιοῦσι πρὸς τὸ μέλι </div>
         <div type="line" n="4">καὶ τὸ τῶν μικρῶν μυρμήκων γένος, οὓς καλοῦσί τινες κνίπας, </div>
         <div type="line" n="5">καὶ τῶν θαλαττίων αἱ πορφύραι, καὶ πολλὰ τῶν ἄλλων </div>
         <div type="line" n="6">τῶν τοιούτων ζῴων ὀξέως αἰσθάνεται τῆς τροφῆς διὰ τὴν </div>
         <div type="line" n="7">ὀσμήν. Ὅτῳ δὲ αἰσθάνεται, οὐχ ὁμοίως φανερόν. Διὸ κἂν </div>
         <div type="line" n="8">ἀπορήσειέ τις τίνι αἰσθάνονται τῆς ὀσμῆς, εἴπερ ἀναπνέουσι </div>
         <div type="line" n="9">μὲν γίνεται τὸ ὀσμᾶσθαι μοναχῶς· τοῦτο γὰρ φαίνεται ἐπὶ </div>
         <div type="line" n="10">τῶν ἀναπνεόντων συμβαῖνον πάντων, ἐκείνων δ’ οὐθὲν ἀναπνεῖ </div>
         <div type="line" n="11">αἰσθάνεται μέντοι, εἰ μή τις παρὰ τὰς πέντε αἰσθήσεις ἑτέρα. </div>
         <div type="line" n="12">Τοῦτο δ’ ἀδύνατον· τοῦ γὰρ ὀσφραντοῦ ὄσφρησις, ἐκεῖνα </div>
         <div type="line" n="13">δὲ τούτου αἰσθάνονται, ἀλλ’ οὐ τὸν αὐτὸν ἴσως τρόπον, </div>
         <div type="line" n="14">ἀλλὰ τοῖς μὲν ἀναπνέουσι τὸ πνεῦμα ἀφαιρεῖ τὸ ἐπικείμενον </div>
         <div type="line" n="15">ὥσπερ πῶμά τι (διὸ οὐκ αἰσθάνεται μὴ ἀναπνέοντα), τοῖς δὲ </div>
         <div type="line" n="16">μὴ ἀναπνέουσιν ἀφῄρηται τοῦτο, καθάπερ ἐπὶ τῶν ὀφθαλμῶν </div>
         <div type="line" n="17">τὰ μὲν ἔχει βλέφαρα τῶν ζῴων, ὧν μὴ ἀνακαλυφθέντων οὐ </div>
         <div type="line" n="18">δύναται ὁρᾶν, τὰ δὲ σκληρόφθαλμα οὐκ ἔχει, διόπερ οὐ προσδεῖται </div>
         <div type="line" n="19">οὐδενὸς τοῦ ἀνακαλύψοντος, ἀλλ’ ὁρᾷ ἐκ τοῦ δυνατοῦ </div>
         <div type="line" n="20">ὁρᾶν αὐτῷ εὐθύς. Ὁμοίως δὲ καὶ τῶν ἄλλων </div>
         <div type="line" n="21">ζῴων ὁτιοῦν οὐδὲν δυσχεραίνει τῶν καθ’ αὑτὰ δυσωδῶν τὴν </div>
         <div type="line" n="22">ὀσμήν, ἂν μή τι τύχῃ φθαρτικὸν ὄν. Ὑπὸ τούτων δ’ ὁμοίως </div>
         <div type="line" n="23">φθείρεται καθάπερ καὶ οἱ ἄνθρωποι ὑπὸ τῆς τῶν ἀνθράκων </div>
         <div type="line" n="24">ἀτμίδος καρηβαροῦσι καὶ φθείρονται πολλάκις· οὕτως ὑπὸ </div>
         <div type="line" n="25">τῆς τοῦ θείου δυνάμεως καὶ τῶν ἀσφαλτωδῶν φθείρεται </div>
         <div type="line" n="26">τἆλλα ζῷα, καὶ φεύγει διὰ τὸ πάθος. Αὐτῆς δὲ καθ’ </div>
         <div type="line" n="27">αὑτὴν τῆς δυσωδίας οὐδὲν φροντίζουσιν, καίτοι πολλὰ τῶν </div>
      </div>
      <div type="page" n="265">
         <div type="line" n="1">φυομένων δυσώδεις ἔχει τὰς ὀσμάς, ἐὰν μή τι συμβάλληται </div>
         <div type="line" n="2">πρὸς τὴν γεῦσιν ἢ τὴν ἐδωδὴν αὐτοῖς. Ἔοικε δ’ ἡ </div>
         <div type="line" n="3">αἴσθησις ἡ τοῦ ὀσφραίνεσθαι περιττῶν οὐσῶν τῶν αἰσθήσεων </div>
         <div type="line" n="4">καὶ τοῦ ἀριθμοῦ ἔχοντος μέσον τοῦ περιττοῦ καὶ </div>
         <div type="line" n="5">αὐτὴ μέση εἶναι τῶν τε ἁπτικῶν, οἷον ἁφῆς καὶ γεύσεως </div>
         <div type="line" n="6">καὶ τῶν δι’ ἄλλου αἰσθητικῶν, οἷον ὄψεως καὶ ἀκοῆς. Διὸ </div>
         <div type="line" n="7">καὶ τὸ ὀσφραντὸν τῶν θρεπτικῶν ἐστὶ πάθος τι (ταῦτα δ’ </div>
         <div type="line" n="8">ἐν τῷ ἁπτῷ γένει), καὶ τοῦ ἀκουστοῦ δὲ καὶ τοῦ ὁρατοῦ, </div>
         <div type="line" n="9">διὸ καὶ ἐν ἀέρι καὶ ἐν ὕδατι ὀσμῶνται. Ὤστ’ ἐστὶ τὸ </div>
         <div type="line" n="10">ὀσφραντὸν κοινόν τι τούτων ἀμφοτέρων, ὃ καὶ τῷ ἁπτῷ </div>
         <div type="line" n="11">ὑπάρχει καὶ τῷ ἀκουστῷ καὶ τῷ διαφανεῖ· διὸ εὐλόγως </div>
         <div type="line" n="12">παρείκασται ξηρότητος ἐν ὑγρῷ καὶ χυτῷ οἷον βαφή τις </div>
         <div type="line" n="13">εἶναι καὶ πλύσις. Πῶς μὲν οὖν εἴδη δεῖ λέγειν καὶ πῶς οὐ </div>
         <div type="line" n="14">δεῖ τοῦ ὀσφραντοῦ, ἐπὶ τοσοῦτον εἰρήσθω. Ὃ δὲ λέγουσί </div>
         <div type="line" n="15">τινες τῶν Πυθαγορείων, οὐκ ἔστιν εὔλογον· τρέφεσθαι γάρ </div>
         <div type="line" n="16">φασιν ἔνια ζῷα ταῖς ὀσμαῖς. Πρῶτον μὲν γὰρ ὁρῶμεν ὅτι </div>
         <div type="line" n="17">τὴν τροφὴν δεῖ εἶναι σύνθετον· καὶ γὰρ τὰ τρεφόμενα οὐχ </div>
         <div type="line" n="18">ἁπλᾶ ἐστίν, διὸ καὶ περιττώματα γίνεται τῆς τροφῆς, ἢ </div>
         <div type="line" n="19">ἐν αὐτοῖς ἢ ἔξω, ὥσπερ τοῖς φυτοῖς. Ἔτι δ’ οὐδὲ τὸ ὕδωρ </div>
         <div type="line" n="20">ἐθέλει αὐτὸ μόνον ἄμικτον ὂν τρέφειν· σωματῶδες γάρ τι </div>
         <div type="line" n="21">δεῖ εἶναι τὸ συστησόμενον. Ἔτι πολὺ ἧττον εὔλογον τὸν </div>
         <div type="line" n="22">ἀέρα σωματοῦσθαι. Πρὸς δὲ τούτοις, ὅτι πᾶσίν ἐστι </div>
         <div type="line" n="23">τοῖς ζῴοις τόπος δεκτικὸς τῆς τροφῆς, ἐξ οὗ ἕλκον λαμβάνει </div>
         <div type="line" n="24">τὸ σῶμα· τοῦ δ’ ὀσφραντοῦ ἐν τῇ κεφαλῇ τὸ αἰσθητήριον, </div>
         <div type="line" n="25">καὶ μετὰ πνευματώδους εἰσέρχεται ἀναθυμιάσεως, ὥστ’ </div>
         <div type="line" n="26">εἰς τὸν ἀναπνευστικὸν βαδίζοι ἂν τόπον. Ὅτι μὲν οὖν </div>
      </div>
      <div type="page" n="266">
         <div type="line" n="1">οὐ συμβάλλεται εἰς τροφὴν τὸ ὀσφραντόν, ᾗ ὀσφραντόν, </div>
         <div type="line" n="2">δῆλον· ὅτι μέντοι εἰς ὑγίειαν, καὶ ἐκ τῆς αἰσθήσεως καὶ ἐκ </div>
         <div type="line" n="3">τῶν εἰρημένων φανερόν, ὥστε ὅπερ ὁ χυμὸς ἐν τῷ θρεπτικῷ </div>
         <div type="line" n="4">καὶ πρὸς τὰ τρεφόμενα, τοῦτ’ ἐστὶ πρὸς ὑγίειαν τὸ ὀσφραντόν. </div>
         <div type="line" n="5">Καθ’ ἕκαστον μὲν οὖν αἰσθητήριον διωρίσθω τὸν τρόπον </div>
         <div type="line" n="6">τοῦτον. </div>
         <div type="line" n="7">Ἀπορήσειε δ’ ἄν τις, εἰ πᾶν σῶμα εἰς ἄπειρον διαιρεῖται, </div>
         <div type="line" n="8">ἆρα καὶ τὰ παθήματα τὰ αἰσθητά, οἷον χρῶμα καὶ χυμὸς </div>
         <div type="line" n="9">καὶ ὀσμὴ καὶ βάρος καὶ ψόφος καὶ ψυχρὸν καὶ θερμὸν </div>
         <div type="line" n="10">καὶ κοῦφον καὶ σκληρὸν καὶ μαλακόν; ἢ ἀδύνατον; ποιητικὸν </div>
         <div type="line" n="11">γάρ ἐστιν ἕκαστον αὐτῶν τῆς αἰσθήσεως· τῷ δύνασθαι γὰρ </div>
         <div type="line" n="12">κινεῖν αὐτὴν λέγεται πάντα. Ὤστ’ ἀνάγκη τήν τε αἴσθησιν </div>
         <div type="line" n="13">εἰς ἄπειρα διαιρεῖσθαι καὶ πᾶν εἶναι μέγεθος αἰσθητόν· </div>
         <div type="line" n="14">ἀδύνατον γὰρ λευκὸν μὲν ὁρᾶν, μὴ ποσὸν δέ. Εἰ γὰρ μὴ </div>
         <div type="line" n="15">οὕτως, ἐνδέχοιτ’ ἂν εἶναί τι σῶμα μηδὲν ἔχον χρῶμα μηδὲ </div>
         <div type="line" n="16">βάρος μηδ’ ἄλλο τι τοιοῦτον πάθος. Ὤστ’ οὐδ’ αἰσθητὸν </div>
         <div type="line" n="17">ὅλως· ταῦτα γὰρ τὰ αἰσθητά. Τὸ ἄρ’ αἰσθητὸν </div>
         <div type="line" n="18">ἔσται συγκείμενον οὐκ ἐξ αἰσθητῶν. Ἀλλ’ ἀναγκαῖον· οὐ </div>
         <div type="line" n="19">γὰρ δὴ ἔκ γε τῶν μαθηματικῶν. Ἔτι τίνι κρινοῦμεν ταῦτα </div>
         <div type="line" n="20">ἢ γνωσόμεθα; ἢ τῷ νῷ; Ἀλλ’ οὐ νοητά, οὐδὲ νοεῖ ὁ νοῦς </div>
         <div type="line" n="21">τὰ ἐκτὸς μὴ μετ’ αἰσθήσεως ὄντα. Ἅμα δ’ εἰ ταῦτ’ ἔχει </div>
         <div type="line" n="22">οὕτως, ἔοικε μαρτυρεῖν τοῖς τὰ ἄτομα ποιοῦσι μεγέθη· οὕτω </div>
         <div type="line" n="23">γὰρ ἂν λύοιτο ὁ λόγος. Ἀλλ’ ἀδύνατα· εἴρηται δὲ περὶ </div>
         <div type="line" n="24">αὐτῶν ἐν τοῖς λόγοις τοῖς περὶ κινήσεως. Περὶ δὲ τῆς λύσεως </div>
         <div type="line" n="25">αὐτῶν ἅμα δῆλον ἔσται, καὶ διὰ τί πεπέρανται τὰ εἴδη </div>
         <div type="line" n="26">καὶ χρώματος καὶ χυμοῦ καὶ φθόγγων καὶ τῶν ἄλλων αἰσθητῶν. </div>
         <div type="line" n="27">Ὧν μὲν γάρ ἐστιν ἔσχατα, ἀνάγκη πεπεράνθαι τὰ </div>
         <div type="line" n="28">ἐντός· τὰ δ’ ἐναντία ἔσχατα. Πᾶν δὲ τὸ αἰσθητὸν ἔχει </div>
      </div>
      <div type="page" n="267">
         <div type="line" n="1">ἐναντίωσιν, οἷον ἐν χρώματι τὸ λευκὸν καὶ τὸ μέλαν, ἐν </div>
         <div type="line" n="2">χυμῷ γλυκὺ καὶ πικρόν· καὶ ἐν τοῖς ἄλλοις δὴ πᾶσίν ἐστιν </div>
         <div type="line" n="3">ἔσχατα τὰ ἐναντία. Τὸ μὲν οὖν συνεχὲς εἰς ἄπειρα τέμνεται </div>
         <div type="line" n="4">ἄνισα, εἰς δ’ ἴσα πεπερασμένα· τὸ δὲ μὴ καθ’ αὑτὸ </div>
         <div type="line" n="5">συνεχὲς εἰς πεπερασμένα εἴδη. Ἐπεὶ οὖν τὰ μὲν πάθη ὡς </div>
         <div type="line" n="6">εἴδη λεκτέον, ὑπάρχει δὲ συνέχεια ἀεὶ ἐν τούτοις, ληπτέον </div>
         <div type="line" n="7">ὅτι τὸ δυνάμει καὶ τὸ ἐνεργείᾳ ἕτερον· καὶ διὰ τοῦτο τὸ </div>
         <div type="line" n="8">μυριοστημόριον λανθάνει τῆς κέγχρου ὁρωμένης, καίτοι </div>
         <div type="line" n="9">ἡ ὄψις ἐπελήλυθεν, καὶ ὁ ἐν τῇ διέσει φθόγγος λανθάνει, </div>
         <div type="line" n="10">καίτοι συνεχοῦς ὄντος ἀκούει τοῦ μέλους παντός. Τὸ δὲ </div>
         <div type="line" n="11">διάστημα τὸ τοῦ μεταξὺ πρὸς τοὺς ἐσχάτους λανθάνει. </div>
         <div type="line" n="12">Ὁμοίως δὲ καὶ ἐν τοῖς ἄλλοις αἰσθητοῖς τὰ μικρὰ πάμπαν· </div>
         <div type="line" n="13">δυνάμει γὰρ ὁρατά, ἐνεργείᾳ δ’ οὔ, ὅταν χωρισθῇ· καὶ </div>
         <div type="line" n="14">γὰρ ἐνυπάρχει δυνάμει ἡ ποδιαία τῇ δίποδι, ἐνεργείᾳ δ’ </div>
         <div type="line" n="15">ἤδη διαιρεθεῖσα. Χωριζόμεναι δ’ αἱ τηλικαῦται ὑπεροχαὶ </div>
         <div type="line" n="16">εὐλόγως μὲν ἂν καὶ διαλύοιντο εἰς τὰ περιέχοντα, ὥσπερ </div>
         <div type="line" n="17">καὶ ἀκαριαῖος χυμὸς εἰς τὴν θάλατταν ἐκχυθείς. Οὐ μὴν </div>
         <div type="line" n="18">ἀλλ’ ἐπειδὴ οὐδ’ ἡ τῆς αἰσθήσεως ὑπεροχὴ καθ’ αὑτὴν αἰσθητὴ </div>
         <div type="line" n="19">οὐδὲ χωριστή (δυνάμει γὰρ ἐνυπάρχει ἐν τῇ ἀκριβεστέρᾳ </div>
         <div type="line" n="20">ἡ ὑπεροχή), οὐδὲ τὸ τηλικοῦτον αἰσθητὸν χωριστὸν </div>
         <div type="line" n="21">ἔσται ἐνεργείᾳ αἰσθέσθαι, ἀλλ’ ὅμως ἔσται αἰσθητόν· δυνάμει </div>
         <div type="line" n="22">τε γάρ ἐστιν ἤδη, καὶ ἐνεργείᾳ ἔσται προσγενόμενον. </div>
         <div type="line" n="23">Ὅτι μὲν οὖν ἔνια μεγέθη καὶ πάθη λανθάνει, καὶ διὰ τίν’ </div>
         <div type="line" n="24">αἰτίαν, καὶ πῶς αἰσθητὰ καὶ πῶς οὔ, εἴρηται. Ὅταν δὲ δὴ </div>
      </div>
      <div type="page" n="268">
         <div type="line" n="1">ἐνυπάρχοντα οὕτω πως ἄττα ᾖ ὥστε καὶ ἐνεργείᾳ αἰσθητὰ </div>
         <div type="line" n="2">εἶναι, καὶ μὴ μόνον ἐν τῷ ὅλῳ ἀλλὰ καὶ χωρὶς ᾖ </div>
         <div type="line" n="3">πεπερασμένα, ἀνάγκη εἶναι τὸν ἀριθμὸν καὶ χρώματα καὶ </div>
         <div type="line" n="4">χυμοὺς καὶ φθόγγους. Ἀπορήσειε δ’ ἄν τις, ἆρ’ ἀφικνοῦνται </div>
         <div type="line" n="5">ἢ τὰ αἰσθητὰ ἢ αἱ κινήσεις αἱ ἀπὸ τῶν αἰσθητῶν, ὁποτέρως </div>
         <div type="line" n="6">ποτὲ γίνεται ἡ αἴσθησις, ὅταν ἐνεργῶσιν, εἰς τὸ μέσον </div>
         <div type="line" n="7">πρῶτον, οἷον ἥ τε ὀσμὴ φαίνεται ποιοῦσα καὶ ὁ ψόφος· </div>
         <div type="line" n="8">πρότερον γὰρ ὁ ἐγγὺς αἰσθάνεται τῆς ὀσμῆς, καὶ ὁ ψόφος </div>
         <div type="line" n="9">ὕστερον ἀφικνεῖται τῆς πληγῆς. Ἆρ’ οὖν οὕτω καὶ </div>
         <div type="line" n="10">τὸ ὁρώμενον καὶ τὸ φῶς; Καθάπερ καὶ Ἐμπεδοκλῆς </div>
         <div type="line" n="11">φησὶν ἀφικνεῖσθαι πρότερον τὸ ἀπὸ τοῦ ἡλίου φῶς εἰς </div>
         <div type="line" n="12">τὸ μεταξὺ πρὶν πρὸς τὴν ὄψιν ἢ ἐπὶ τὴν γῆν. Δόξειε </div>
         <div type="line" n="13">δ’ ἂν εὐλόγως τοῦτο συμβαίνειν· τὸ γὰρ κινούμενον κινεῖταί </div>
         <div type="line" n="14">ποθέν ποι, ὥστ’ ἀνάγκη εἶναί τινα καὶ χρόνον ἐν ᾧ κινεῖται </div>
         <div type="line" n="15">ἐκ θατέρου πρὸς θάτερον· ὁ δὲ χρόνος πᾶς διαιρετός, </div>
         <div type="line" n="16">ὥστε ἦν ὅτε οὔπω ἑωρᾶτο ἀλλ’ ἔτ’ ἐφέρετο ἡ ἀκτὶς ἐν τῷ </div>
         <div type="line" n="17">μεταξύ. Καὶ εἰ ἅπαν ἅμα ἀκούει καὶ ἀκήκοε καὶ ὅλως αἰσθάνεται </div>
         <div type="line" n="18">καὶ ᾔσθηται, καὶ μή ἐστι γένεσις αὐτῶν, ἀλλ’ </div>
         <div type="line" n="19">εἰσὶν ἄνευ τοῦ γίνεσθαι ὅμως οὐδὲν ἧττον, ὥσπερ ὁ ψόφος </div>
         <div type="line" n="20">ἤδη γεγενημένης τῆς πληγῆς οὔπω πρὸς τῇ ἀκοῇ. Δηλοῖ </div>
         <div type="line" n="21">δὲ τοῦτο καὶ ἡ τῶν γραμμάτων μετασχημάτισις, ὡς γιγνομένης </div>
         <div type="line" n="22">τῆς φορᾶς ἐν τῷ μεταξύ· οὐ γὰρ τὸ λεχθὲν φαίνονται </div>
         <div type="line" n="23">ἀκηκοότες διὰ τὸ μετασχηματίζεσθαι φερόμενον τὸν </div>
         <div type="line" n="24">ἀέρα. Ἆρ’ οὖν οὕτω καὶ τὸ χρῶμα καὶ τὸ φῶς; Οὐ γὰρ </div>
         <div type="line" n="25">δὴ τῷ πῶς ἔχειν τὸ μὲν ὁρᾷ τὸ δ’ ὁρᾶται, ὥσπερ ἴσα ἐστίν· </div>
      </div>
      <div type="page" n="269">
         <div type="line" n="1">οὐθὲν γὰρ ἔδει που ἑκάτερον εἶναι· τοῖς γὰρ ἴσοις γινομένοις </div>
         <div type="line" n="2">οὐδὲν διαφέρει ἢ ἐγγὺς ἢ πόρρω ἀλλήλων εἶναι. Ἣ </div>
         <div type="line" n="3">περὶ μὲν τὸν ψόφον καὶ τὴν ὀσμὴν τοῦτο συμβαίνειν εὔλογον· </div>
         <div type="line" n="4">ὥσπερ γὰρ ὁ ἀὴρ καὶ τὸ ὕδωρ συνεχῆ μέν, ἀλλ’ </div>
         <div type="line" n="5">ὅμως μεμέρισται ἀμφοτέρων ἡ κίνησις. Διὸ καὶ ἔστι </div>
         <div type="line" n="6">μὲν ὡς τὸ αὐτὸ ἀκούει ὁ πρῶτος καὶ ὁ ὕστερος καὶ ὀσφραίνεται, </div>
         <div type="line" n="7">ἔστι δ’ ὡς οὔ. Δοκεῖ δέ τισιν εἶναι ἀπορία καὶ </div>
         <div type="line" n="8">περὶ τούτων· ἀδύνατον γάρ φασί τινες ἄλλον ἄλλῳ τὸ αὐτὸ </div>
         <div type="line" n="9">ἀκούειν ἢ ὁρᾶν καὶ ὀσφραίνεσθαι· οὐ γὰρ οἷόν τ’ εἶναι </div>
         <div type="line" n="10">πολλοὺς καὶ χωρὶς ὄντας ἀκούειν ἢ ὀσφραίνεσθαι· τὸ γὰρ </div>
         <div type="line" n="11">ἓν χωρὶς ἂν αὐτὸ αὑτοῦ εἶναι. Ἢ τοῦ μὲν κινήσαντος </div>
         <div type="line" n="12">πρῶτον, οἷον τῆς κώδωνος ἢ λιβανωτοῦ ἢ πυρός, τοῦ αὐτοῦ </div>
         <div type="line" n="13">καὶ ἑνὸς ἀριθμῷ αἰσθάνονται πάντες, τοῦ δὲ δὴ ἰδίου ἑτέρου </div>
         <div type="line" n="14">ἀριθμῷ, εἴδει δὲ τοῦ αὑτοῦ, διὸ ἅμα πολλοὶ ὁρῶσι </div>
         <div type="line" n="15">καὶ ὀσμῶνται καὶ ἀκούουσιν. Ἔστι δ’ οὔτε σώματα ταῦτα, </div>
         <div type="line" n="16">ἀλλὰ πάθος καὶ κίνησίς τις (οὐ γὰρ ἂν τοῦτο συνέβαινεν), </div>
         <div type="line" n="17">οὔτ’ ἄνευ σώματος. Περὶ δὲ τοῦ φωτὸς ἄλλος λόγος· τῷ </div>
         <div type="line" n="18">εἶναι γάρ τι φῶς ἐστίν, ἀλλ’ οὐ κίνησίς τις. Ὅλως δὲ </div>
         <div type="line" n="19">οὐδὲ ὁμοίως ἐπί τε ἀλλοιώσεως ἔχει καὶ φορᾶς· αἱ μὲν γὰρ </div>
         <div type="line" n="20">φοραὶ εὐλόγως εἰς τὸ μεταξὺ πρῶτον ἀφικνοῦνται (δοκεῖ δ’ </div>
         <div type="line" n="21">ὁ ψόφος εἶναι φερομένου τινὸς κίνησις), ὅσα δ’ ἀλλοιοῦται, </div>
         <div type="line" n="22">οὐκέτι ὁμοίως· ἐνδέχεται γὰρ ἀθρόον ἀλλοιοῦσθαι, καὶ μὴ τὸ </div>
         <div type="line" n="23">ἥμισυ πρότερον, οἷον τὸ ὕδωρ ἅμα πᾶν πήγνυσθαι. Οὐ </div>
         <div type="line" n="24">μὴν ἀλλ’ ἂν ᾖ πολὺ τὸ θερμαινόμενον ἢ πηγνύμενον, τὸ </div>
         <div type="line" n="25">ἐχόμενον ὑπὸ τοῦ ἐχομένου πάσχει, τὰ δὲ πρῶτον ὑπ’ αὐτοῦ </div>
      </div>
      <div type="page" n="270">
         <div type="line" n="1">τοῦ ἀλλοιοῦντος μεταβάλλει, καὶ οὐκ ἀνάγκη ἅμα ἀλλοιοῦσθαι </div>
         <div type="line" n="2">καὶ ἀθρόον. Ἦν δ’ ἂν καὶ τὸ γεύεσθαι ὥσπερ ἡ </div>
         <div type="line" n="3">ὀσμή, εἰ ἐν ὑγρῷ ἦμεν καὶ πορρωτέρω ἔτι πρὶν θιγεῖν αὐτοῦ </div>
         <div type="line" n="4">ᾐσθανόμεθα. Εὐλόγως δ’ ὧν ἐστὶ μεταξὺ τοῦ αἰσθητηρίου, </div>
         <div type="line" n="5">οὐχ ἅμα πάντα πάσχει, πλὴν ἐπὶ τοῦ φωτὸς διὰ </div>
         <div type="line" n="6">τὸ εἰρημένον. Διὰ τὸ αὐτὸ δὲ καὶ ἐπὶ τοῦ ὁρᾶν· τὸ γὰρ </div>
         <div type="line" n="7">φῶς ποιεῖ τὸ ὁρᾶν. </div>
         <div type="line" n="8">Ἔστι δέ τις ἀπορία καὶ ἄλλη τοιάδε περὶ αἰσθήσεως, </div>
         <div type="line" n="9">πότερον ἐνδέχεται δυεῖν ἅμα αἰσθάνεσθαι ἐν τῷ αὐτῷ καὶ </div>
         <div type="line" n="10">ἀτόμῳ χρόνῳ, ἢ οὔ, εἰ δὴ ἀεὶ ἡ μείζων κίνησις τὴν ἐλάττω </div>
         <div type="line" n="11">ἐκκρούει· διὸ ἐπιφερομένων ἐπὶ τὰ ὄμματα οὐκ αἰσθάνονται, </div>
         <div type="line" n="12">ἐὰν τύχωσι σφόδρα τι ἐννοοῦντες ἢ φοβούμενοι ἢ ἀκούοντες </div>
         <div type="line" n="13">πολὺν ψόφον. Τοῦτο δὴ ὑποκείσθω, καὶ ὅτι ἑκάστου </div>
         <div type="line" n="14">μᾶλλον ἔστιν αἰσθάνεσθαι ἁπλοῦ ὄντος ἢ κεκραμένου, οἷον </div>
         <div type="line" n="15">οἴνου ἀκράτου ἢ κεκραμένου, καὶ μέλιτος, καὶ χρόας, καὶ τῆς </div>
         <div type="line" n="16">νήτης μόνης ἢ ἐν τῷ διὰ πασῶν, διὰ τὸ ἀφανίζειν ἄλληλα. </div>
         <div type="line" n="17">Τοῦτο δὲ ποιεῖ ἐξ ὧν ἕν τι γίνεται. Εἰ δὴ ἡ μείζων τὴν </div>
         <div type="line" n="18">ἐλάττω κίνησιν ἐκκρούει, ἀνάγκη, ἂν ἅμα ὦσι, καὶ αὐτὴν </div>
         <div type="line" n="19">ἧττον αἰσθητὴν εἶναι ἢ εἰ μόνη ἦν· ἀφαιρεῖται γάρ τι ἡ </div>
         <div type="line" n="20">ἐλάττων μιγνυμένη, εἴπερ ἅπαντα τὰ ἁπλᾶ μᾶλλον αἰσθητά </div>
         <div type="line" n="21">ἐστίν. Ἐὰν ἄρα ἴσαι ὦσιν ἕτεραι οὖσαι, οὐδετέρας </div>
         <div type="line" n="22">ἔσται αἴσθησις· ἀφανιεῖ γὰρ ἡ ἑτέρα ὁμοίως τὴν ἑτέραν. </div>
      </div>
      <div type="page" n="271">
         <div type="line" n="1">Ἁπλῆς δ’ οὐκ ἔστιν αἰσθάνεσθαι. Ὥστε ἢ οὐδεμία </div>
         <div type="line" n="2">ἔσται αἴσθησις ἢ ἄλλη ἐξ ἀμφοῖν. Ὅπερ καὶ γίνεσθαι </div>
         <div type="line" n="3">δοκεῖ ἐκ τῶν κεραννυμένων ἐν ᾧ ἂν μιχθῶσιν. Ἐπεὶ </div>
         <div type="line" n="4">οὖν ἐκ μὲν ἐνίων γίνεταί τι, ἐκ δ’ ἐνίων οὐ γίνεται, τοιαῦτα δὲ </div>
         <div type="line" n="5">τὰ ὑφ’ ἑτέραν αἴσθησιν· μίγνυνται γὰρ ὧν τὰ ἔσχατα ἕν· </div>
         <div type="line" n="6">οὐκ ἔστι δ’ ἐκ λευκοῦ καὶ ὀξέος ἓν γενέσθαι ἀλλ’ ἢ κατὰ </div>
         <div type="line" n="7">συμβεβηκός, ἀλλ’ οὐχ ὡς ἐξ ὀξέος καὶ βαρέος συμφωνία· οὐκ </div>
         <div type="line" n="8">ἄρα οὐδ’ αἰσθάνεσθαι ἐνδέχεται αὐτῶν ἅμα. Ἴσαι μὲν γὰρ </div>
         <div type="line" n="9">οὖσαι αἱ κινήσεις ἀφανιοῦσιν ἀλλήλας, ἐπεὶ μία οὐ γίνεται </div>
         <div type="line" n="10">ἐξ αὐτῶν. Ἐὰν δ’ ἄνισοι, ἡ κρείττων αἴσθησιν ἐμποιήσει, </div>
         <div type="line" n="11">ἐπεὶ μᾶλλον ἅμα δυεῖν αἴσθοιτ’ ἂν ἡ ψυχὴ τῇ μιᾷ </div>
         <div type="line" n="12">αἰσθήσει ὧν μία αἴσθησις, οἷον ὀξέος καὶ βαρέος· μᾶλλον </div>
         <div type="line" n="13">γὰρ ἅμα ἡ κίνησις τῆς μιᾶς ταύτης ἢ τοῖν δυοῖν, οἷον ὄψεως </div>
         <div type="line" n="14">καὶ ἀκοῆς. Τῇ μιᾷ δὲ ἅμα δυοῖν οὐκ ἔστιν αἰσθάνεσθαι </div>
         <div type="line" n="15">ἂν μὴ μιχθῇ· τὸ γὰρ μῖγμα ἓν βούλεται εἶναι, τοῦ δ’ ἑνὸς </div>
         <div type="line" n="16">μία αἴσθησις, ἡ δὲ μία ἅμα αὑτῇ. Ὥστ’ ἐξ ἀνάγκης τῶν </div>
         <div type="line" n="17">μεμιγμένων ἅμα αἰσθάνεται, ὅτι μιᾷ αἰσθήσει κατ’ ἐνέργειαν </div>
         <div type="line" n="18">αἰσθάνεται· ἑνὸς μὲν γὰρ ἀριθμῷ ἡ κατ’ ἐνέργειαν μία, εἴδει </div>
         <div type="line" n="19">δὲ ἡ κατὰ δύναμιν μία. Καὶ εἰ μία τοίνυν ἡ αἴσθησις ἡ κατ’ </div>
         <div type="line" n="20">ἐνέργειαν, ἓν ἐκεῖνα ἐρεῖ. Μεμῖχθαι ἄρα ἀνάγκη αὐτά. </div>
         <div type="line" n="21">Ὅταν ἄρα μὴ ᾖ μεμιγμένα, δύο ἔσονται αἰσθήσεις αἱ κατ’ </div>
         <div type="line" n="22">ἐνέργειαν. Ἀλλὰ κατὰ μίαν δύναμιν καὶ ἄτομον χρόνον </div>
         <div type="line" n="23">μίαν ἀνάγκη εἶναι τὴν ἐνέργειαν· μιᾶς γὰρ εἰσάπαξ μία </div>
         <div type="line" n="24">κίνησις καὶ χρῆσις, μία δὲ ἡ δύναμις. Οὐκ ἄρα ἐνδέχεται </div>
      </div>
      <div type="page" n="272">
         <div type="line" n="1">δυεῖν ἅμα αἰσθάνεσθαι τῇ μιᾷ αἰσθήσει. Ἀλλὰ μὴν εἰ </div>
         <div type="line" n="2">τὰ ὑπὸ τὴν αὐτὴν αἴσθησιν ἅμα ἀδύνατον, ἐὰν ᾖ δύο, δῆλον </div>
         <div type="line" n="3">ὅτι ἧττον ἔτι τὰ κατὰ δύο αἰσθήσεις ἐνδέχεται ἅμα αἰσθάνεσθαι, </div>
         <div type="line" n="4">οἷον λευκὸν καὶ γλυκύ. Φαίνεται γὰρ τὸ μὲν τῷ </div>
         <div type="line" n="5">ἀριθμῷ ἓν ἡ ψυχὴ οὐδενὶ ἑτέρῳ λέγειν ἀλλ’ ἢ τῷ ἅμα, τὸ </div>
         <div type="line" n="6">δὲ τῷ εἴδει ἓν τῇ κρινούσῃ αἰσθήσει καὶ τῷ τρόπῳ. Λέγω </div>
         <div type="line" n="7">δὲ τοῦτο, ὅτι ἴσως τὸ λευκὸν καὶ τὸ μέλαν, ἕτερον τῷ εἴδει </div>
         <div type="line" n="8">ὄν, ἡ αὐτὴ κρίνει, καὶ τὸ γλυκὺ καὶ τὸ πικρόν, ἡ αὐτὴ μὲν </div>
         <div type="line" n="9">ἑαυτῇ, ἐκείνης δ’ ἄλλη, ἀλλ’ ἑτέρως ἑκάτερον τῶν ἐναντίων, </div>
         <div type="line" n="10">ὡς δ’ αὕτως ἑαυταῖς τὰ σύστοιχα, οἷον ὡς ἡ γεῦσις τὸ γλυκύ, </div>
         <div type="line" n="11">οὕτως ἡ ὄψις τὸ λευκόν· ὡς δ’ αὕτη τὸ μέλαν, οὕτως ἐκείνη </div>
         <div type="line" n="12">τὸ πικρόν. Ἔτι εἰ αἱ τῶν ἐναντίων κινήσεις ἐναντίαι, ἅμα </div>
         <div type="line" n="13">δὲ τὰ ἐναντία ἐν τῷ αὐτῷ καὶ ἀτόμῳ οὐκ ἐνδέχεται ὑπάρχειν, </div>
         <div type="line" n="14">ὑπὸ δὲ τὴν αἴσθησιν τὴν μίαν ἐναντία ἐστίν, οἷον γλυκὺ πικρῷ, </div>
         <div type="line" n="15">τούτων οὐκ ἂν ἐνδέχοιτο αἰσθάνεσθαι ἅμα. Ὁμοίως </div>
         <div type="line" n="16">δὲ δῆλον ὅτι οὐδὲ τὰ μὴ ἐναντία· τὰ μὲν γὰρ τοῦ λευκοῦ τὰ </div>
         <div type="line" n="17">δὲ τοῦ μέλανός ἐστιν, καὶ ἐν τοῖς ἄλλοις ὁμοίως, οἷον τῶν </div>
         <div type="line" n="18">χυμῶν οἱ μὲν τοῦ γλυκέος οἱ δὲ τοῦ πικροῦ. Οὐδὲ τὰ μεμιγμένα </div>
         <div type="line" n="19">ἅμα· λόγοι γάρ εἰσιν ἀντικειμένων, οἷον τὸ διὰ </div>
         <div type="line" n="20">πασῶν καὶ τὸ διὰ πέντε, ἂν μὴ ὡς ἓν αἰσθάνηται. Οὕτως </div>
         <div type="line" n="21">δ’ εἶς λόγος ὁ τῶν ἄκρων γίνεται, ἄλλως δ’ οὔ· ἔσται </div>
         <div type="line" n="22">γὰρ ἅμα ὁ μὲν πολλοῦ πρὸς ὀλίγον ἢ περιττοῦ πρὸς ἄρτιον, </div>
         <div type="line" n="23">ὁ δ’ ὀλίγου πρὸς πολὺ ἢ ἀρτίου πρὸς περιττόν. </div>
         <div type="line" n="24">Εἰ οὖν πλεῖον ἔτι ἀπέχει ἀλλήλων καὶ διαφέρει τὰ συστοίχως </div>
         <div type="line" n="25">μὲν λεγόμενα ἐν ἄλλῳ δὲ γένει τῶν ἐν τῷ αὐτῷ γένει </div>
         <div type="line" n="26">(λέγω δ’ οἷον τὸ γλυκὺ καὶ τὸ λευκὸν καλῶ σύστοιχα, </div>
         <div type="line" n="27">γένει δ’ ἕτερα· τὸ γλυκὺ δὲ τοῦ μέλανος πλεῖον ἔτι τῷ </div>
      </div>
      <div type="page" n="273">
         <div type="line" n="1">εἴδει διαφέρει ἢ τὸ λευκόν), ἔτι ἂν ἧττον ἅμα ἐνδέχοιτο </div>
         <div type="line" n="2">αὐτὰ αἰσθάνεσθαι ἢ τὰ τῷ γένει ταὐτά. Ὥστ’ εἰ μὴ </div>
         <div type="line" n="3">ταῦτα, οὐδ’ ἐκεῖνα. Ὃ δὲ λέγουσί τινες τῶν περὶ τὰς συμφωνίας, </div>
         <div type="line" n="4">ὅτι οὐχ ἅμα μὲν ἀφικνοῦνται οἱ ψόφοι, φαίνονται </div>
         <div type="line" n="5">δέ, καὶ λανθάνει, ὅταν ὁ χρόνος ᾖ ἀναίσθητος, πότερον </div>
         <div type="line" n="6">ὀρθῶς λέγεται ἢ οὔ; Τάχα γὰρ ἂν φαίη τις καὶ νῦν </div>
         <div type="line" n="7">παρὰ τοῦτο δοκεῖν ἅμα ὁρᾶν καὶ ἀκούειν, ὅτι οἱ μεταξὺ </div>
         <div type="line" n="8">χρόνοι λανθάνουσιν. Ἢ τοῦτ’ οὐκ ἀληθές, οὐδ’ ἐνδέχεται </div>
         <div type="line" n="9">χρόνον εἶναι ἀναίσθητον οὐδένα οὐδὲ λανθάνειν, ἀλλὰ παντὸς </div>
         <div type="line" n="10">ἐνδέχεται αἰσθάνεσθαι. Εἰ γὰρ ὅτε αὐτὸς αὑτοῦ </div>
         <div type="line" n="11">τις αἰσθάνεται ἢ ἄλλου ἐν συνεχεῖ χρόνῳ, μὴ ἐνδέχεται τότε </div>
         <div type="line" n="12">λανθάνειν ὅτι ἐστίν, ἔστι δέ τις ἐν τῷ συνεχεῖ καὶ τοσοῦτος </div>
         <div type="line" n="13">ὅσος ὅλως ἀναίσθητός ἐστι, δῆλον ὅτι τότε λανθάνοι ἂν </div>
         <div type="line" n="14">εἰ ἔστιν αὐτὸς αὑτόν, καὶ εἰ ὁρᾷ, καὶ οὐκ αἰσθάνεται· καὶ </div>
         <div type="line" n="15">εἰ αἰσθάνεται, ἔτι οὐκ ἂν εἴη οὔτε χρόνος οὔτε πρᾶγμα </div>
         <div type="line" n="16">οὐδὲν ὃ αἰσθάνεται ἢ ἐν ᾧ, εἰ μὴ οὕτως, ὅτι ἐν τούτου </div>
         <div type="line" n="17">τινὶ ἢ ὅτι τούτου τι ὁρᾷ, εἴπερ ἔστι τι μέγεθος καὶ </div>
         <div type="line" n="18">χρόνου καὶ πράγματος ἀναίσθητον ὅλως διὰ μικρότητα· εἰ </div>
         <div type="line" n="19">γὰρ τὴν ὅλην ὁρᾷ, καὶ αἰσθάνεται τὸν αὐτὸν συνεχῶς χρόνον, </div>
         <div type="line" n="20">οὐ τῶν νῦν τούτων τινί. Ἀφῃρήσθω ἡ τὸ Γ Β, ἐν </div>
         <div type="line" n="21">ᾗ οὐκ ᾐσθάνετο. Οὐκοῦν ἐν ταύτης τινὶ ἢ ταύτης τι, </div>
         <div type="line" n="22">ὥσπερ τὴν γῆν ὁρᾷ ὅλην, ὅτι τοδὶ αὐτῆς, καὶ ἐν τῷ ἐνιαυτῷ </div>
         <div type="line" n="23">βαδίζει, ὅτι ἐν τῷδε τῷ μέρει αὐτοῦ. Ἀλλὰ μὴν ἐν τῷ </div>
      </div>
      <div type="page" n="274">
         <div type="line" n="1">Β Γ οὐδὲν αἰσθάνεται. Τῷ ἄρα ἐν τούτου τινὶ τοῦ Α Β </div>
         <div type="line" n="2">αἰσθάνεσθαι λέγεται τοῦ ὅλου αἰσθάνεσθαι καὶ τὴν ὅλην. </div>
         <div type="line" n="3">Ὁ δ’ αὐτὸς λόγος καὶ ἐπὶ τῆς Α Γ· ἀεὶ γὰρ ἐν τινὶ καὶ </div>
         <div type="line" n="4">τινός, ὅλου δ’ οὐκ ἔστιν αἰσθάνεσθαι. Ἅπαντα μὲν οὖν </div>
         <div type="line" n="5">αἰσθητά ἐστιν, ἀλλ’ οὐ φαίνεται ὅσα ἐστίν· τοῦ γὰρ ἡλίου </div>
         <div type="line" n="6">τὸ μέγεθος ὁρᾷ καὶ τὸ τετράπηχυ πόρρωθεν, ἀλλ’ οὐ </div>
         <div type="line" n="7">φαίνεται ὅσον, ἀλλ’ ἐνίοτε ἀδιαίρετον, ὁρᾷ δ’ οὐκ ἀδιαίρετον. </div>
         <div type="line" n="8">Ἡ δ’ αἰτία εἴρηται ἐν τοῖς ἔμπροσθεν περὶ τούτου. </div>
         <div type="line" n="9">Ὅτι μὲν οὖν οὐθείς ἐστι χρόνος ἀναίσθητος, ἐκ τούτων </div>
         <div type="line" n="10">φανερόν· περὶ δὲ τῆς πρότερον λεχθείσης ἀπορίας σκεπτέον, </div>
         <div type="line" n="11">πότερον ἐνδέχεται ἅμα πλειόνων αἰσθάνεσθαι ἢ οὐκ ἐνδέχεται. </div>
         <div type="line" n="12">Τὸ δ’ ἅμα λέγω ἐν ἑνὶ καὶ ἀτόμῳ χρόνῳ πρὸς ἄλληλα. </div>
         <div type="line" n="13">Πρῶτον μὲν οὖν ἆρ’ ὧδ’ ἐνδέχεται, ἅμα μέν, ἑτέρῳ δὲ τῆς </div>
         <div type="line" n="14">ψυχῆς αἰσθάνεσθαι, καὶ οὐ τῷ ἀτόμῳ, οὕτω δ’ ἀτόμῳ ὡς </div>
         <div type="line" n="15">παντὶ ὄντι συνεχεῖ; Ἢ ὅτι πρῶτον μὲν τὰ κατὰ τὴν μίαν </div>
         <div type="line" n="16">αἴσθησιν, οἷον λέγω ὄψιν, εἰ ἔσται ἄλλῳ αἰσθανομένη ἄλλου </div>
         <div type="line" n="17">καὶ ἄλλου χρώματος, πλείω τε μέρη ἕξει εἴδει ταὐτά; </div>
         <div type="line" n="18">Καὶ γὰρ ἃ αἰσθάνεται, ἐν τῷ αὐτῷ γένει ἐστίν. Εἰ δὲ </div>
         <div type="line" n="19">ὅτι ὡς δύο ὄμματα φαίη τις, οὐδὲν κωλύει, οὕτω καὶ ἐν </div>
         <div type="line" n="20">τῇ ψυχῇ, ὅτι ἴσως ἐκ μὲν τούτων ἕν τι γίνεται καὶ μία ἡ </div>
         <div type="line" n="21">ἐνέργεια αὐτῶν· ἐκεῖ δέ, εἰ μὲν ἓν τὸ ἐξ ἀμφοῖν, ἐκεῖνο </div>
         <div type="line" n="22">τὸ αἰσθανόμενον ἔσται, εἰ δὲ χωρίς, οὐχ ὁμοίως ἕξει. Ἔτι </div>
         <div type="line" n="23">αἰσθήσεις αἱ αὐταὶ πλείους ἔσονται, ὥσπερ εἴ τις ἐπιστήμας </div>
         <div type="line" n="24">διαφόρους φαίη· οὔτε γὰρ ἡ ἐνέργεια ἄνευ τῆς καθ’ αὑτὴν </div>
         <div type="line" n="25">ἔσται δυνάμεως, οὔτ’ ἄνευ ταύτης ἔσται αἴσθησις. Εἰ δὲ </div>
      </div>
      <div type="page" n="275">
         <div type="line" n="1">τούτων ἐν ἑνὶ καὶ ἀτόμῳ αἰσθάνεται, δῆλον ὅτι καὶ τῶν </div>
         <div type="line" n="2">ἄλλων· μᾶλλον γὰρ ἐνεδέχετο τούτων ἅμα πλειόνων ἢ </div>
         <div type="line" n="3">τῶν τῷ γένει ἑτέρων. Εἰ δὲ δὴ ἄλλῳ μὲν γλυκέος ἄλλῳ δὲ </div>
         <div type="line" n="4">λευκοῦ αἰσθάνεται ἡ ψυχὴ μέρει, ἤτοι τὸ ἐκ τούτων ἕν τί </div>
         <div type="line" n="5">ἐστιν ἢ οὐχ ἕν. Ἀλλ’ ἀνάγκη ἕν· ἓν γάρ τι τὸ αἰσθητικόν </div>
         <div type="line" n="6">ἐστι μέρος. Τίνος οὖν ἐκεῖνο ἑνός; Οὐδὲν γὰρ ἐκ </div>
         <div type="line" n="7">τούτων ἕν. Ἀνάγκη ἄρα ἕν τι εἶναι τῆς ψυχῆς, ᾧ ἅπαντα </div>
         <div type="line" n="8">αἰσθάνεται, καθάπερ εἴρηται πρότερον, ἄλλο δὲ γένος δι’ </div>
         <div type="line" n="9">ἄλλου. Ἆρ’ οὖν ᾗ μὲν ἀδιαίρετόν ἐστι κατ’ ἐνέργειαν, ἕν </div>
         <div type="line" n="10">τί ἐστι τὸ αἰσθητικὸν γλυκέος καὶ λευκοῦ, ὅταν δὲ διαιρετὸν </div>
         <div type="line" n="11">γένηται κατ’ ἐνέργειαν, ἕτερον; Ἢ ὥσπερ ἐπὶ τῶν </div>
         <div type="line" n="12">πραγμάτων αὐτῶν ἐνδέχεται, οὕτω καὶ ἐπὶ τῆς ψυχῆς. Τὸ </div>
         <div type="line" n="13">γὰρ αὐτὸ καὶ ἓν ἀριθμῷ λευκὸν καὶ γλυκύ ἐστι, καὶ ἄλλα </div>
         <div type="line" n="14">πολλά, εἰ μὴ χωριστὰ τὰ πάθη ἀλλήλων, ἀλλὰ τὸ εἶναι </div>
         <div type="line" n="15">ἕτερον ἑκάστῳ. Ὁμοίως τοίνυν θετέον καὶ ἐπὶ τῆς ψυχῆς </div>
         <div type="line" n="16">τὸ αὐτὸ καὶ ἓν εἶναι ἀριθμῷ τὸ αἰσθητικὸν πάντων, τῷ </div>
         <div type="line" n="17">μέντοι εἶναι ἕτερον καὶ ἕτερον τῶν μὲν γένει τῶν δὲ εἴδει. </div>
         <div type="line" n="18">Ὥστε καὶ αἰσθάνοιτ’ ἂν ἅμα τῷ αὐτῷ καὶ ἑνί, λόγῳ δ’ οὐ </div>
         <div type="line" n="19">τῷ αὐτῷ. Ὅτι δὲ τὸ αἰσθητὸν πᾶν ἐστὶ μέγεθος καὶ οὐκ </div>
         <div type="line" n="20">ἔστιν ἀδιαίρετον αἰσθητόν, δῆλον. Ἔστι γὰρ ὅθεν μὲν </div>
         <div type="line" n="21">οὐκ ἂν ὀφθείη, ἄπειρον τὸ ἀπόστημα, ὅθεν δὲ ὁρᾶται, πεπερασμένον. </div>
         <div type="line" n="22">Ὁμοίως δὲ καὶ τὸ ὀσφραντὸν καὶ ἀκουστὸν </div>
         <div type="line" n="23">καὶ ὅσων μὴ αὐτῶν ἁπτόμενοι αἰσθάνονται. Ἔστι δέ </div>
         <div type="line" n="24">τι ἔσχατον τοῦ ἀποστήματος ὅθεν οὐχ ὁρᾶται, καὶ πρῶτον </div>
         <div type="line" n="25">ὅθεν ὁρᾶται. Τοῦτο δὴ ἀνάγκη ἀδιαίρετον εἶναι, οὗ ἐν μὲν </div>
         <div type="line" n="26">τῷ ἐπέκεινα οὐκ ἐνδέχεται αἰσθάνεσθαι ὄντος, ἐν δὲ τῷ ἐπὶ </div>
         <div type="line" n="27">ταδὶ ἀνάγκη αἰσθάνεσθαι. Εἰ δή τί ἐστιν ἀδιαίρετον αἰσθητόν, </div>
      </div>
      <div type="page" n="276">
         <div type="line" n="1">ὅταν τεθῇ ἐπὶ τῷ ἐσχάτῳ ὅθεν ἐστὶν ὕστατον μὲν </div>
         <div type="line" n="2">οὐκ αἰσθητὸν πρῶτον δ’ αἰσθητόν, ἅμα συμβήσεται ὁρατὸν </div>
         <div type="line" n="3">εἶναι καὶ ἀόρατον· τοῦτο δ’ ἀδύνατον. </div>
         <div type="line" n="4">Περὶ μὲν οὖν τῶν αἰσθητηρίων καὶ τῶν αἰσθητῶν τίνα </div>
         <div type="line" n="5">τρόπον ἔχει καὶ κοινῇ καὶ καθ’ ἕκαστον αἰσθητήριον εἴρηται· </div>
      </div>
   </body>
   
</TAN-T>
